Radujme se vždy společně
1. Radujme se vždy společně, / chválu vzdávejme ochotně / Bohu Otci nebeskému, / Synu i Duchu svatému.
2. Neboť on ráčil shlédnouti / na nás v své božské milosti, / v tento čas přenebezpečný, / buďme za to všichni vděčni.
3. Posílá nám ku pomoci / věrné vůdce po vše časy. / Ó Bože náš všemohoucí, / rač konati dílo spásy,
4. které jsi ráčil začíti / v své převeliké milosti; / my doufáme v tebe, Pane, / že tvé dílo přec se stane.
5. Obnov svoje svaté sliby, / neboť jsi v nich vždycky věrný, / učiň to pro svou dobrotu / a uveď lid svůj v jednotu.
6. Tvůj lid je velmi rozptýlen, / na scestí často zaveden; / ó Pastýři předůstojný, / navštiv lid svůj rozptýlený.
7. Ó rač při nás vždycky býti, / lidi ze sna probuditi, / světlo pravdy své zjeviti / a temnosti zapuditi,
8. aby pravdu tvou znajíce, / bludům nesloužili více, / jen tobě, Bohu samému, / navěky požehnanému.
10. Aby tvoji vyvolení / v tomto světě nezhynuli, / račiž, Pane, pospíšiti, / mocně lid svůj ochrániti.
11. Ó dej nám, Otče nebeský, / Ducha svatého z výsosti, / abychom v tvé pravdě stáli, / všemu zlému odolali.
12. Bychom v tvé lásce stojíce, / všem dobrého žádajíce, / spolu vždycky v upřímnosti / přebývali po vše časy.