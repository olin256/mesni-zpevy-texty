Pějme chválu nejslavnější
1. Pějme chválu nejslavnější / těla Páně svátosti / a jeho krve nejdražší / nám vylité v hojnosti, / z plodu života čistého, / k spasení lidu svého.
2. Nám je zrozen, nám je i dán / z Panny neposkvrněné, / ve světě přebýval náš Pán / k setbě slova semene, / svou práci dokonal slavným / činem podivuhodným.
3. V nejposlednější večeři, / posadiv se s bratřími, / zachoval obyčej starý / v pokrmů nařízení; / za pokrm bratřím dvanácti / dal sebe sama jísti.
4. Slovo tělem učiněné / v živý chléb se obrací, / víno v krev Krista změněné, / smysly chápat nestačí, / upevnění srdcí našich / sama víra přináší.
5. Této svátosti velebné / uctivě se klanějme, / bohoslužby starodávné / na stranu již odložme. / Víro, přemoz naši slabost, / smyslů nedostatečnost.
6. Bohu Otci, jeho Synu / buď chvála i zpívání, / spasení čest, moc patří mu, / i naše děkování, / chvála i Duchu svatému / z nich vycházejícímu.