Nastal nám den veselý
1. Nastal nám den veselý z rodu královského, / neb nám přišlo v dnešní den z lůna panenského / Dítě velmi předivné a také přeradostné, / v těle smrtelnosti; nelze nám nic mluviti, / nelze nic pochopiti z jeho velikosti.
2. Narodil se Syn Boží z nejčistější Panny, / jako lilie z růže, je to div veliký; / toho Panna nosila, Pána celého světa, / jenž je bez počátku, a on pokrm přečistý / přijal z prsou panenských za dnů své mladosti.
4. Jako slunce nezničí sklo, kterým by prošlo, / tak Marie panenství není porušeno. / Šťastná je ta rodička, jež z čistého života / Boha porodila, je to Panna Maria, / která věkem mladičká Ježíše krmila.
5. Když byl svět sepisován za krále Augusta, / Maria, jsouc těhotná, šla také do města, / do judského Betléma, k porodu svého Syna, / aby nás on zapsal v knihy živé, nebeské, / kde jsou chvály andělské beze vší tesknosti.
6. Anděl Boží pastýřům, bdícím nad svým stádem, / o půlnoci zvěstoval nebeského Krále, / toho, jenž v jeslích leží, děťátko mezi zvěří, / Pána andělského, v plénkách zavinutého, / tváří velmi krásného, nade všechny lidi.
7. Bože, ty jsi svou mocí nás stvořiti ráčil, / tvůj Syn se pro nás hříšné naroditi ráčil, / tebe věrně prosíme, odpusť, co my hřešíme, / nedej zahynouti a po smrti nám hříšným / do muk pekelných hrozných nedopouštěj jíti.