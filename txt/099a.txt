Ó nejsvětější Trojice božská
1. Ó nejsvětější Trojice božská, / ó svatý, svatý, svatý, / Bože jediné podstaty; / budiž od nás ctěn, chválen, / ve třech osobách Bůh jeden.
2. Ó nestihlá všemohoucnost božská, / ty jsi všecko stvořila, / mocnou krásou obdařila, / od tebe všecko plyne, / bez tebe míjí a hyne.
3. Ó všechno vědoucí moudrost božská, / co se svítí na nebi / i co se vidí na zemi, / vše jsi moudře zřídila, / čas i život vyměřila.
4. Ó nevýslovná dobroto božská, / ty všecko opatruješ, / ty chráníš a obživuješ, / pokrm i oděv dáváš, / své stvoření zachováváš.
5. Ó předivná prozřetelnost božská, / tvé soudy jsou propastné, / tvé cíle však jsou bezpečné, / všecko dobře spravuješ, / v svém řízení nechybuješ.
6. Ó hrozná zlým spravedlnost božská, / všecko se tebe bojí, / před tebou sotva obstojí / dobrý a spravedlivý, / neuteče člověk hříšný.
7. Ó nesmírná dobrotivost božská, / ty člověka hříšného, / ze hříchů se kajícího, / milostivě přijímáš, / nepravosti světa snímáš.
8. Ó přemilosrdné srdce božské, / ó přesvatá Trojice, / milosrdenství studnice, / k tobě hříšní voláme, / za smilování žádáme.