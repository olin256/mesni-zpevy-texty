Kristovo vzkříšení
1. Kristovo vzkříšení je obveselení / všech věrných zarmoucených a po Kristu toužících, / v něj doufajících.
2. Jako Kristus umřel a potom z mrtvých vstal, / tak věrní když s Kristem mřou, s ním také živí vstanou / při svém vzkříšení.
3. Sám Kristus to svědčí, že i spravedliví / všichni se budou skvíti jak blesk jasný slunečný / v Božím království.
5. Ti, kdo proň zde trpí, své vůle se vzdají, / budou s ním kralovati a navždy přebývati / v jeho radosti.
6. Kriste, Králi slavný, v božství Otci rovný, / tys pro nás mnoho trpěl, na kříži za nás umřel, / vstal jsi třetí den.
7. Rač nás obživiti a z mrtvých vzkřísiti, / bychom i my povstali a na tebe patřili / tam, kde přebýváš.
8. Za nás přimlouváš se pro své rány svaté / tam před svým milým Otcem, neboť jsi naším smírcem, / také přímluvcem.
9. V tebe vždy doufáme a k tobě voláme, / žádáme tvé milosti, také věčné radosti / z tvé přítomnosti.