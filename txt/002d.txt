Prozpěvujme všichni nyní
Prozpěvujme všichni nyní, / slavme Kristovo vzkříšení, / mějme v srdci utěšení / z nesmírného dobrodiní. / Aleluja.
Když náš Pán Ježíš z mrtvých vstal, / mnohým se svatým ukázal, / s nimi společně přebýval, / radostí je naplňoval. / Aleluja.
Pro nedůvěru je káral / a Písmo jim oznamoval, / po všem světě jíti kázal / a požehnání své jim dal. / Aleluja.
Ať Pán a Král všemohoucí, / jenž je jeden Bůh v Trojici, / v čas slavný velikonoční / ráčí nám k lásce pomoci. / Aleluja.
Bychom ho svorně chválili, / jeho jméno svaté ctili, / hříchů všech prostí zůstali, / v pokoji s ním přebývali. / Aleluja.