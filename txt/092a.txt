Miluj Pána Boha svého
1. Miluj Pána Boha svého / vždy z celého srdce svého, / z celé duše i mysli své, / ze vší síly i moci své.
2. Miluj též bližního svého / tak jako sebe samého, / ne pro sebe, leč pro něho / a pro Pána Boha svého.
3. V obou těchto přikázáních / vše, co v Zákoně, v Prorocích, / bezpečně se obsahuje, / jak Kristus Pán dosvědčuje.
4. Každý na to vždy pamatuj, / obojího se přidržuj, / abys chráněn všeho zlého / došel království věčného.