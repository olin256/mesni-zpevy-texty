Člověk jeden kdys učinil večeři velikou
1. Člověk jeden kdys učinil / večeři velikou, / a tím prokázati mínil / dobrotu všelikou. / K večeři mnohé povolal, / na služebníka zavolal, / jemu oznamoval:
2. »Již je hodina večeře, / pospěš bez meškání, / ať se každý ke mně béře, / ti, kdo jsou pozváni. / A pověz jim na mém místě: / Pojďte, neb již všecko čistě / hotovo je jistě.«
3. I počali se společně / všichni vymlouvati, / že jít nemohou skutečně, / tak se omlouvali. / Odbyli posla, jak chtěli, / výmluvu jalovou měli, / přijíti nechtěli.
4. Tu poslal Pán posla toho: / »Vyjdi zas na cesty, / mezi ploty, kde jen koho / je možno nalézti. / Všechny přinuť v dům můj jíti, / by se mohl naplniti, / já to chci tak míti.
5. A pravím vám bez váhání, / že žádný z mužů těch, / kteří byli povoláni, / ani jeden ze všech, / večeři mou neokusí; / za nevděčnost jim to sluší, / vyhnáni být musí.«