Prozpěvuj, ó věrná duše
1. Prozpěvuj, ó věrná duše, / a pochval Pána Ježíše, / že život věčný připravil, / k němuž tě Bůh Otec zvolil.
5. Proto je evangelium / kázáno všechněm národům, / by z něho skrz víru v Krista / došli věčného života.
6. Toto je ten život věčný: / poznati Otce v milosti, / znáti, že Syn, Otci rovný, / pro nás na svět je poslaný.
7. Jeho pravdy kdo zde došel, / v duchu svém je vždycky vesel, / hotov jsa i Život časný / ztratiti pro onen věčný.
10. Kdo pro věčný život slavný / vynakládá život časný, / v práce svaté se vydává, / hříchy mrtví, jim umírá,
11. opouští světa marnosti, / požívá v Kristu radosti, / žádaje z těla vyjítí, / ke Kristu se přiblížiti.
16. Neb Pán Ježíš své oslaví, / na pravici je postaví, / z milosti život věčný dá, / až k sobě si je zavolá:
17. »Pojďte, moji požehnaní, / Otce mého vyvolení, / vládněte královstvím věčným, / před věky vám připraveným.
18. Vejděte v dům Otce mého, / tam, kde je příbytků mnoho, / od prací odpočívejte, / slávy věčné požívejte.«
20. Neb setře slzy z očí Pán / a zapudí, co rmoutí, sám; / radost, pokoj a bezpečnost / trvati bude na věčnost.
28. Ó Kriste, tys vůdce, cesta / do toho slavného města, / veď, doveď k věku slavnému, / životu slávy věčnému.