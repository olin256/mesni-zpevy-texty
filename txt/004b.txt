Aj, čas vzácný přišel
1. Aj, čas vzácný přišel, / v němž Pán slávy vyšel / k spasení lidskému, / ke cti lidu svému, / aby jej vychvátil / z hrdla ďáblu zlému.
2. Toto jsou ti dnové, / o nichž prorokové / dávno zvěstovali, / lidem slibovali: / dnové vykoupení, / světu ke spasení.
3. Nesluší v nich spáti, / ale vzhůru vstáti, / Bohu děkovati / a jej milovati, / jenž nám té milosti / dočkat dal v radosti.
10. I my pilní buďme, / ze hříchů se vzbuďme, / pokání konejme, / hříchy vyznávejme, / tak jich pozbudeme, / milost nalezneme.