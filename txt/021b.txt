Chvalme všichni Spasitele
1. Chvalme všichni Spasitele, / zpívejme jemu vesele, / slavme jeho narození, / všech věrných utěšení.
4. Stala se divná proměna, / noc jako den učiněna, / radost převeliká v nebi / z narození na zemi.
5. Andělé s velkou radostí / sestoupili z vysokosti, / nesmírně se veselíce, / Bohu chválu pějíce.
6. Byli při tom pastýřové, / slyšeli zpívání nové: / Sláva na výsostech Bohu, / na zemi pokoj lidu.
9. Dnes vám Spasitel narozen, / který zdávna byl zaslíben, / jděte, naleznete dítě, / v Betlémě, malém městě.
10. Pastýři vyšli s radostí, / našli dar Boží milosti, / Syna, Krále nebeského, / s Marií, matkou jeho.
11. Přijali to zvěstování / skrze andělské kázání, / že poslechli hlasu toho, / našli Krále věčného.
14. Tak se Bohu zalíbilo, / by spasení jeho bylo / v nízkosti veliké v světě, / u mnohých i v potupě.
15. Všichni, kdo Krista přijali, / Božími dětmi se stali, / ke spáse světa pracují; / andělé se radují.
16. Kriste, pro své narození / dej v tvé víře posilnění, / v poslušenství tvém vždy státi, / do konce setrvati.