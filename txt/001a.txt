Věrná duše, radostně máš Krále přijmouti
Věrná duše, radostně / máš Krále přijmouti, / srdce jemu poddati, / co starého, vše obnoviti / a na jeho příchod čekati / a s nadějí vstříc jemu jíti.
Neb on rychle pospíchá / svůj lid navštíviti, / pokoj s sebou přinésti, / zarmoucené obveseliti, / z moci hříchů vysvoboditi, / příbytek svůj u nás najíti.
V světle choďme, nebluďme, / ke Kristu se znejme, / a v pravdě jemu služme, / s toužebným hlasem ho žádejme, / aby ráčil nás navštíviti, / svou milostí obohatiti.
Bychom v ní zde společně / vždycky přebývali, / do konce setrvali, / navěky v nebi kralovali, / dej nám to, Kriste přežádoucí, / ó Králi, Pane všemohoucí.