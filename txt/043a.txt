Ježíši, chlebe andělský
1. Ježíši, chlebe andělský, / ty jsi Pán a Bůh můj, / po tobě lačníme vždycky, / ty nás krm, napojuj. / Ježíši, lačním, nakrm mě, / Ježíši, žízním, napoj mě, / tys Pán můj a Bůh můj.
2. Ježíši, bloudím, hledej mě, / ty jsi pravá cesta; / Ježíši, jsem slepý, veď mě, / sviť mi, světlo světa. / Ježíši, jsem nuzný, chudý, / ty jsi bohatý, Pán mocný, / uzdrav, jsem nemocný.
3. Ježíši, truchlím, navštiv mě, / jsem smutný, utěš mě; / Ježíši, slábnu, posil mě, / neznámý, přijmi mě. / Jsem příchozí od daleka, / má duše se v hříších leká, / veď, proveď, doveď mě.
4. Já jsem hořký, a tys sladký, / já jed, a ty jsi med; / ty jsi čistý, já nečistý, / tys oheň, já jsem led. / Já poddaný, ty jsi Pán můj, / já stvoření, ty jsi Bůh můj, / tys Pán můj, tys Bůh můj.