Kristu, králi, dárci spásy
1. Kristu, králi, dárci spásy, / zněte písně pochvaly! / Tobě, Kriste, dětské hlasy / hosana dnes zpívaly.
2. Král jsi z Jakubova kmene, / Davidův syn vznešený, / k nám přicházíš jménem Páně, / králi nejvýš blažený.
3. Na výsostech tebe slaví / nebešťanů svatý sbor, / tebe člověk v úctě zdraví, / tebe chválí každý tvor.
4. Na cestu ti stlali palmy / při tvém slavném příchodu, / my zpíváme tobě žalmy / v tomto svatém průvodu.
5. Oni tobě slávu vzdali, / když ses na smrt ubíral, / my tě ctíme písní chvály, / tys náš nesmrtelný král.
6. Mile přijals jejich chvály, / mile přijmi i náš zpěv, / dobrý, milostivý králi, / věčnou lásku svou nám zjev.