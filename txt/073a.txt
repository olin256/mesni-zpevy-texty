Těšiteli, Duchu svatý
1. Těšiteli, Duchu svatý, / ty jsi pro nás v darech božských / Dárce bohatý; / dej ať s tebou dnes hodujeme, / z darů tvých se vždy radujeme, / tebe chválíme.
2. Tys Otci i Synu rovný, / v božské slavné osobě své / nestižitelný, / svrchovaná, věčná dobrota, / původce nového Života, / v darech štědrota.
3. Všichni Otcem vyvolení / jsou tebou znovuzrození, / Krista účastní, / v jeho krvi, kterou vyléval, / když sebe za ně na smrt vydal, / je očišťoval.
5. Ty dáváš svým víru pravou, / život nový, tou předivnou / božskou mocí svou, / by v Kristu jsouce vkořeněni / a v lásce svaté založení, / s ním účast měli.
6. Nade vše jej milujíce, / jako Pána svého sobě / nejdráž vážíce, / jedno tělo s ním učinění / a za chrám svatý posvěcení / k jeho bydlení.
7. Takovým hříchů nevážíš, / ale je spravedlností / Kristovou daříš, / pokoj jeho v nich rozmnožuješ, / v naději pravé ustavuješ, / i potěšuješ.
8. Mluvíš skrze řeč prorockou, / zaslibuješ jim přehojnou / svou milost božskou, / řka: neboj se a nezahanbuj, / neboť jsem Pán a slitovník tvůj; / slyš to, lide můj.
9. Na chvíli opustil jsem tě, / v slitováních věčných zase / shromáždil jsem tě: / Pojďte, moji milí, zpívejte, / radostně, vesele plesejte / a díky čiňte.
11. Bože, velké je dílo tvé, / které konáš v duši každé / své vyvolené, / bez něhožto lidem k spasení / neprospívá samo slyšení / svatého Čtení.
13. Ty však člověka každého / skrz svátosti a kázání / slova Božího / povoláváš i očišťuješ, / živíš, chováš i opatruješ, / hříchů zprošťuješ.
14. A proto skrze službu tu / shromažďuješ církev svatou, / v pravou jednotu / k společenství i požívání / podstatného v Kristu spasení, / bez pochybení.
16. Zazpívejme aleluja, / budiž tobě, Bože, chvála, / vždy aleluja, / jedinému Duchu svatému / s Otcem, Synem soupodstatnému, / Kyrieleison.