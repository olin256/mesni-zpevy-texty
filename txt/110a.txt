Vesel se, nebes Královno, aleluja. Plesej, světa Císařovno
1. Vesel se, nebes Královno, aleluja, / plesej, světa Císařovno, aleluja.
2. Neb Syn tvůj, jehožs nosila, aleluja, / vpravdě vstal, matičko milá, aleluja.
3. Jehožs mrtvého plakala, aleluja, / vstal z mrtvých Kristus, tvá chvála, aleluja.
4. Tělo, jež nahé viselo, aleluja, / v rouchu slávy se zaskvělo, aleluja.
5. Rány jeho jsou zhojeny, aleluja, / skvělé jak drahé kameny, aleluja.
6. Tvář, dřív bledá a zsinalá, aleluja, / jako slunce lesk vydala, aleluja.
7. Oči, jež smrtí ztemněly, aleluja, / jako hvězdy se zaskvěly, aleluja.
8. Tělo jeho, dřív smrtelné, aleluja, / učiněno nesmrtelné, aleluja.
9. Již všechen milý a krásný, aleluja, / více než slunce je jasný, aleluja.
10. V té své slávě a jasnosti, aleluja, / zůstane až do věčnosti, aleluja.
11. Raduj se z té slávy jeho, aleluja, / přimluv se za nás u něho, aleluja.