Jezu Kriste, Synu Boží
1. Jezu Kriste, Synu Boží, / plný nebeského zboží, / rač přítomen býti, / svým darem nás obdařiti, / slovo svoje nám předkládej, / v něm nasycení dej.
2. Ty, jenž jsi světlem národům / a ze všech vzděláváš svůj dům, / ty jsi naše slunce, / vycházející od Otce, / všechny jasně osvěcuješ, / život nám daruješ.
3. Přidej k tomu své milosti, / ať slova tvá s ochotností / srdcem přijímáme, / že jsme z Boha, poznáváme, / nejsme marní posluchači / spasitelných řečí.