Otec, Syn i Duch svatý
1. Otec, Syn i Duch svatý, Pán Bůh náš jediný, / budiž od nás veleben, v milosti nesmírný, / neboť cestu k spasení nám ráčil najíti / a pokání svaté hříšníkům kázati.
4. Velmi je dobrotivý a shovívající, / je k hříšným milostivý, dlouho čekající, / chce, by člověk ve hříchu a v bludech nechodil, / by pokání konal, navěky s ním živ byl.
5. Nebylo lze žádnému dostiučiniti, / co k pokání pravému třeba, vyplniti; / podivuhodně to sám Bůh Otec zařídil, / aby za nás Kristus zadostiučinil.
6. Od něho by ostatní měli vykoupení, / jsouce vpravdě kající, v jeho posvěcení, / tak milost, spravedlnost s ním spolu nalezli / a života slávy v Kristu docházeli.
7. Neb Syn Boží z lítosti nad člověkem padlým / sestoupil k nám z výsosti, jsa poslán Otcem svým, / aby za nás vykonal zástupné pokání, / s Otcem nás usmířil skrze své zmaření.
11. Dar od Otce světlosti k nám sestupující, / dar z Kristovy plnosti je srdce kající, / zkroušené, ponížené, pro hřích zarmoucené, / v postu, v pláči k Bohu cele obrácené.
12. Kdo se v tom obětuje a milosti hledá, / tělo s hříchy křižuje, Bůh jím nepohrdá, / pro smýšlení Kristovo, který v něm vše dělá, / skrze něho v lidech Bůh stále přebývá.
13. Tak se ve jménu Krista zvěstuje pokání, / v církvi se děje služba k hříchu vyhlazení / od pastýřů i lidu v Krista věřícího, / v tom života jeho následujícího.
14. Kajícím odpuštění všech hříchů se dává, / z Kristova nařízení v svátosti podává, / v čistotě aby žili, bez vší nepravosti, / podle smlouvy víry, zákona milosti.
16. Ti, kdo pravé pokání činiti nebudou, / svědčí Kristus ve čtení, že všichni zahynou, / že jim nic neprospěje v něj mrtvé věření, / chrám, půst a almužny, ani rozhřešení.
17. Padlým do věčné smrti, skrze hřích smrtelný, / dává se z toho káti, tak je milosrdný, / čehož příklad nám všem dal v králi Davidovi, / i na apoštolech, a zvlášť na Petrovi.
18. Za ně se Kristus modlil, by nezahynuli, / z pádu je pozdvihoval, ve víře zůstali. / Ó blaze těm, kdo s Kristem v jednotě bývají, / neboť mnohou pomoc k spasení mívají.
21. Nad hříšným, když se kaje s církví zde na zemi, / Bůh Otec se raduje s anděly na nebi, / jemu sám vstříc vychází, jej mile objímá, / Kristus Pán laskavě k sobě jej přijímá.
22. Dárce štědrý, Duch svatý, Utěšitel jejich, / činí jim slavné hody v obcování svatých. / Potom všichni společně v tom Duchu hodují / a Bohu v jednotě radostně děkují.