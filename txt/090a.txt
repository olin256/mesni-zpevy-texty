Budiž chvála Pánu Bohu, neboť nám skrze Syna
1. Budiž chvála Pánu Bohu, / neboť nám skrze Syna / učinil milost svou mnohou, / oznámil nám vůli svou, / stvrdil ji jeho zásluhou.
2. By všichni křesťané věrní / až do světa skonání / měli té vůle poznání, / Kristus Pán v svém učení / rozhlásil ji po vší zemi.
3. To svatí evangelisté / popsali všechno správně, / Krista, Pána svého, k slávě, / by ke všem lidem došlo / to učení Páně zdravé.
4. Kristus apoštoly poslal / k Židům i po všem světě, / všude jíti jim rozkázal, / vůli Otce zjeviti / v slově svém všechněm přikázal.
5. Dal jim k tomu Ducha svého, / udělil i moci své / k šíření poselství toho, / slíbil jim svou přítomnost / do skonání světa všeho.
6. A že žeň veliká byla, / jiných sedmdesát dva / poslal, by k všem pravda došla, / za žence prosit kázal, / by žeň jeho nezhynula.
16. Až dodnes, Bože, věříme, / posíláš služebníky, / které chceš, církvi své věrné, / zjevuješ jim vůli svou, / činíš je v pravdě své silné.
18. Ó Bože náš všemohoucí, / obdaruj nás, prosíme, / Ducha svého božskou mocí, / bychom tvé dílo znali, / ctili tebe dnem i nocí.
19. Pomoz, ať tvé posly známe, / tvé přesvaté poselství / od nich věrně přijímáme, / tebe, Pána, v nich ctíme, / milujeme, posloucháme.
20. Abychom v tebe věřili, / tobě věrně sloužíce, / pokání svaté činili, / a se svými pastýři / v tvou nebeskou slávu přišli.