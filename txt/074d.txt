Cesta k nebi nová, živá
1. Cesta k nebi nová, živá, / od Boha k spasení daná, / je Kristus ve svém životě, / který vedl v tomto světě.
2. Jak se káže v svatém Čtení / lidem k jejich osvícení, / aby poznali cesty své, / že Božím nejsou podobné.
3. Učit se máme od něho / všemu, co chce Otec jeho; / v naději a s ochotností / povstaňme k spravedlnosti.
4. On se Boha vždycky držel, / vůli jeho neopouštěl, / duchem vroucím snažně ho ctil, / srdcem, ústy, skutkem slavil.
8. Miloval všecky bližní své, / přátele i nepřátele, / jen hřích jejich nenáviděl, / v dobrém je vzdělati hleděl.
13. Pro vůli Boží vše trpěl, / vše pokorně, tiše snášel, / pomstu zákona nehledal, / a hříšníkům odpouštíval.
23. Ač byl královského rodu, / vyvolil sobě chudobu, / nechtěl pozemské dědictví, / vždy hledal Boží království.
27. To je cíl, k němuž dojíti / mají všichni Boží svatí, / cíl Bohem ustanovený, / spěchej k němu každý věrný.
28. Abys v Kristu jsa nalezen, / životem jeho byl spasen, / uchráněn jsa hněvu Páně, / přišel k věčné Boží slávě.
29. Neboť kdo chce býti spasen / a v Boží slávu uveden, / musí život svůj změniti / a Kristu podoben býti.
30. Kriste, rač v nás přebývati, / život svůj v nás vzdělávati, / posvěť všechno a dokonej, / účast na své slávě nám dej.