Pamatuj, člověče, proč tě Pán Bůh stvořil
1. Pamatuj, člověče, proč tě Pán Bůh stvořil, / nade vše stvoření na zemi povýšil: / Proto, abys jemu sloužil.
4. Odplatu zaslíbil dát spravedlnosti / tomu, kdo mu slouží, v čas jeho plnosti, / štědře, z přehojné milosti.
7. Krátký věk na světě, tvá léta pominou / jako rosa v létě, rozkoše zahynou; / poznej, člověče, bídu svou.
9. Pokoř se v tichosti, volej k Bohu svému / a žádej milosti sobě nehodnému, / sebe svěř Kristu samému.
10. Vyvrz zlé svědomí a nehřeš již více, / čiň pravé pokání; bude tvůj zástupce / Kristus Pán u svého Otce.