Ježíši, Kriste nejvyšší
1. Ježíši, Kriste nejvyšší, / my, stvoření tvé nejnižší, / žádáme, jsouce v úzkosti, / z tvé milosti.
4. Ježíši, přišels na svět k nám, / dej k sobě jíti všechněm nám, / ať jsme zbaveni vší zlosti / z tvé milosti.
5. Ježíši, dán jsi v příklad nám, / cos činil sám, tos kázal nám / činiti se vší pilností / v tvé milosti.
14. Ježíši, tys mrtvé křísil, / malomocné jsi očistil, / očím slepých dal jasnosti, / z tvé milosti.
15. Učiň totéž dnes také v nás, / vzkřis, očisť, osvěť, uzdrav nás, / zažeň ďábly s jejich zlostí, / tvou milostí.