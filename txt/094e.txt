Radujte se, ó křesťané
1. Radujte se, ó křesťané, / srdcem svým povstaňte, / na velebnou, drahou svátost / očima popatřte, / přistupte s veselou tváří, / tělo Páně na oltáři / nám se připravuje.
2. Radujte se, ó křesťané, / vyvolení Boží, / z milosti se vám podává / to nebeské zboží: / Tělo, krev Krista Ježíše, / Krále vší nebeské říše, / k našemu spasení.
3. Radujte se, ó křesťané, / že jste vykoupení, / nevinnou smrtí Ježíše / od pekla zproštění; / děkujte za milost jeho, / chvalte Pána důstojného, / svaté jméno jeho.
4. Chvalte jej s mnohou radostí, / dokazujte lásku / Spasiteli Jezu Kristu, / že vám v nebi částku / toho věčného dědictví / z velkého milosrdenství / ráčil uděliti.
5. Chvalte Pána, mučedníci, / měšťané nebeští, / patriarchové, proroci, / svatí vyznavači, / chvalte krále andělského, / pro velebnost jména jeho, / navěky slavného.
6. Chvalte jej, nebe i moře, / všechny živly zemské, / cherubové, seratové, / vy kůry andělské / spojte s námi hlasy vaše, / chvalme milého Ježíše / veselým zpíváním.
7. Zpívejme hlasem radostným, / s veselým plesáním, / chvalme Pána andělského / zvučným vyhráváním / na harfy a na varhany, / bubny, píšťaly, pozouny, / vzdejme Kristu chvály.
8. Ó slavná, svatá Trojice, / buď tobě čest, chvála, / která se ti od počátku / od tvých věrných dála, / tak buď nyní i navěky / za dary dobroty, lásky, / vždycky, bez přestání.