Poslán jest od Boha anděl
Poslán jest od Boha anděl, / nazvaný jménem Gabriel / od Boha má svoje jméno, / jež znamená sílu jeho.
Do krajiny galilejské, / kde je město nazaretské, / v tom městě Maria Panna, / Josefovi zasnoubená.
Vešel k ní ten silný anděl, / jenž o svaté Panně věděl / v tom městě přebývající, / pozdravil ji touto řečí:
»Zdráva buď, plná milosti, / to ti Bůh vzkázal z výsosti, / že tě vyvolil nad jiné, / dá požehnání předivné.
Počneš syna a porodíš, / jehožto jméno Pán Ježíš, / on sám kralovati bude, / království konce nebude.«