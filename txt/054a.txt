Chval slavného jazyk lidský
1. Chval slavného jazyk lidský / těla Páně tajemství / i jeho předrahé krve, / kterou pro spasení tvé / prolil plod života Panny, / Král všech národů slavný.
2. Narodil se a je nám dán / z čisté Panny všech nás Pán. / Na světě s námi přebýval, / slovo své vždy rozsíval, / podivuhodným konáním / skončil své putování.
3. Když naposledy večeřel, / sám s apoštoly seděl, / zachoval zákon v plnosti / v jídle se vší přísností, / sám za pokrm svým dvanácti / dal sebe rukou vlastní.
4. Bůh člověk, co chléb jen bylo, / slovem proměnil v tělo, / též svou krev učinil z vína, / věc smysly nevystihlá, / sama tu víra postačí / lidem upřímných srdcí.
5. Klaňme se s ponížeností, / poctu čiňme svátosti / a Starý zákon Novému / ustup řádu jinému, / co rozum lidský nevnímá, / nechť přijme pravá víra.
6. Bohu Otci budiž chvála, / Synu čest, moc a sláva, / spasení a požehnání / buď v radostném plesání, / také i Duchu svatému / oběma vždy rovnému. / Amen.