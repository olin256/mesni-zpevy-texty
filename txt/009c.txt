Všichni věrní křesťané, veselme se nyní
1. Všichni věrní křesťané, veselme se nyní, / pamatujme společně Kristovo vtělení, / v němž milost svrchovaná nám je ukázána / od Boha předobrého, laskavého Pána.
3. Co Bůh zdávna uložil v své přetajné radě, / to již zjevně naplnil, když poslal ku Panně / archanděla svatého z nebeské výsosti, / aby jí vypravoval noviny radosti.
4. »Ty jsi ta požehnaná nade všecky jiné, / chce míti Pán nebeský v tobě bydlení své / a v tvém čistém životě člověčenství vzíti, / Duchem svatým předivně všecko způsobiti.«
10. Chvalme Boha vesele, spolu zpívajíce, / a v svém srdci plesejme, čest mu vzdávajíce, / že nám dal veliký dar, Syna vtěleného. / Buď věčně požehnáno svaté jméno jeho.