Zdrávas, růže skvoucí
1. Zdrávas, růže skvoucí, Panno velmi krásná, / Jezu Krista Matko, tys milosti plná. / Nerač se na nás hříšné / pro náš hřích hněvati, / rač prostřednice býti, dej od zla ujíti, / do nebe přijíti.
2. Ty jsi keř hořící, avšak nespálený, / skrz tě panující Král je narozený. / Bůh si tebe vyvolil, nevěstu oblíbil, / Paní světa učinil, Královnu andělskou, / nebeskou i zemskou.
3. Ty jsi z kmene Jesse prut skvoucí zelený, / očisť srdce, neb jsme lid hříchem zkažený. / Nedej nám zahynouti, dej peklu ujíti, / abychom tě chválili, písně ti zpívali, / v nebesích bydleli.