Bože, cos ráčil před tisíci roky
1. Bože, cos ráčil před tisíci roky / rozžati otcům světlo víry blahé, / jenžto jsi řídil apoštolů kroky / z východu k naší Moravěnce drahé. / K tobě hlas prosby z této vlasti vane: / Dědictví otců zachovej nám, Pane. / K tobě hlas prosby z této vlasti vane: / Dědictví otců zachovej nám, Pane.
2. Na Velehradě bratři ze Soluně, / Cyril a Metod, kázali nám spásu, / ochranu skytli v církve svatém lůně, / učili národ znáti ctnosti krásu. / Od doby té nám světlo víry plane: / Dědictví otců zachovej nám, Pane. / Od doby té nám světlo víry plane: / Dědictví otců zachovej nám, Pane.