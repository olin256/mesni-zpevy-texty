Tisíckráte pozdravujem tebe
1. Tisíckráte pozdravujem tebe, / ó Matičko Krista Ježíše, / ty jsi okrasou celého nebe, / tobě se koří celá říše. / Ty jsi po Bohu ta nejprvnější, / tobě čest a chválu nejpřednější / andělé a svatí vzdávají, / Královnou tebe nazývají.
3. Neboť Stvořitel nebe i země / za svůj stánek tebe vyvolil, / když přijal člověčenství na sebe, / v tvůj panenský život se vložil. / Ježíš Kristus, Syn Boha živého, / moudrost tajemství převelikého, / přehořkou smrt kříže podstoupil, / nás od věčné smrti vykoupil.
8. Kdo by mohl všechnu slávu tvoji / zde na světě ústy vyznati, / kterou Syn tvůj jen pro lásku svoji / ráčil tobě na nebi dáti. / Byť celého světa jazykové / chtěli chválu mluviti o tobě, / to by vše přec ještě nebylo, / co by k tvé chvále postačilo.