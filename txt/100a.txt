Vzbuď nás, Pane, ať povstaneme
1. Vzbuď nás, Pane, ať povstaneme, / na tvé slovo vždycky dbáme, / prosby své ti vyléváme.
2. Ó dej nám oči prozřetelné, / ať vidíme vše potřebné / církví tvé svaté, obecné.
3. Rozpomeň se, náš milý Pane, / že jenom v tebe doufáme, / ó budiž vždy naše rámě.
6. Bože, Otče náš všemohoucí, / pro Syna tvé rovné moci / račiž církvi své pomoci.
8. Ó shlédni na své církve dílo, / aby v službě nezhynulo, / dej, co by potřebovalo.
9. Služebníků tvé svaté pravdy / nedostává se nám všady, / pastýřů dobrých, bez vady.
10. Syn tvůj kázal za ně prositi, / abys je ráčil poslati, / žence věrné na žeň dáti.
11. Ó dávej je, náš milý Otče, / dej jim dary, věčný Tvůrce, / pošli dělníky vinice.
13. Dej jim oděv spravedlnosti, / dej oči prozřetelnosti, / dej úmysl upřímnosti.
15. Také za ty tebe prosíme, / které již od tebe máme, / tvou pomoc pro ně žádáme.
16. Dej jim k práci své požehnání, / dej jim stálost v pokušení, / věrnost, svaté setrvání.
17. Ochraňuj je vždycky od zlého, / aby strážci lidu tvého / byli do skonání svého.
18. Ó viz potřeby této obce, / dobrotivý věčný Otče, / nejmocnější náš ochránce.
20. Zachovej nás od pokušení, / učiň světa utišení, / pro svoje milosrdenství.
21. Zůstaň s námi, náš milý Pane, / jinde naději nemáme, / jenom v tebe ji skládáme.