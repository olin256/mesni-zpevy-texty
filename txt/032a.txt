Kristus je má síla i spasení
1. Kristus je má síla i spasení, / potěšení / ve všem mém zarmoucení, / já v jeho moci / ve dne, také v noci / žádám pomoci.
2. Neodloučí mě zde nic od něho, / doufám v něho, / neb všechno mám od něho. / On mě spravuje, / řídí, opatruje, / i ochraňuje.
3. V něm jsem živ, smrti se nic nebojím, / tím se kojím, / že vždy při něm obstojím, / neumřu věčně, / tak doufám bezpečně / a dostatečně.
4. Co budu živ, budu ho chváliti, / velebiti, / skutky jeho slaviti; / řeknu vesele: / Nuž, duše má, směle / chval Spasitele.
5. Ó budiž tobě chvála Svatému, / Kristu, Pánu / našemu jedinému; / nebs toho hoden / vždycky a každý den, / navěky. Amen.