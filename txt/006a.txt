Blíží se k nám doba smilování
1. Blíží se k nám doba smilování, / od jordánských břehů zní volání: / »Čiňte, lidé, z hříchů svých pokání.«
2. Je to mocný hlas Křtitele Jana, / jemuž Bohem ta úloha dána, / aby předchůdcem byl Krista Pána.
3. Volá: »Cesty křivé urovnejte, / údolí vyplňte, hory snižte, / obraťte se, mějte srdce čisté.«
4. Neboť za mnou Kristus má přijíti, / jemuž nemohu já roven býti, / ten nás bude Duchem svatým křtíti.«
5. Přijď již, milý Kriste, a buď s námi, / proměň srdce naše ve své chrámy, / přijď, Pane náš, smiluj se nad námi.