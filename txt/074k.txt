Ó blahoslavený člověk
1. Ó blahoslavený člověk / který v dobrém tráví svůj věk / a lidskou lest nemiluje, / kvůli svému Bohu živ je.
2. Který vida bezbožného, / pyšného a svévolného, / nechce ho následovati, / hledí se dobře chovati.
3. Zlých zákona vykladačů, / převrácených posměvačů / hledí se vždy varovati, / v radě s nimi nesedati.
4. V zákoně Páně raději / má svou rozkoš i naději, / v něm se ve dne v noci těší, / krmí jím tělo i duši.
5. Ten podobný bude stromu / při vodách štěpovanému, / který bude bujně růsti, / rozkládati ratolesti.
6. Ten i ovoce ponese, / mnohý užitek přinese, / vše, co bude kdy činiti, / to se mu bude dařiti.
11. Neboť cesta spravedlivých, / v svaté modlitbě horlivých, / vždycky Bohu známa byla / a dobře se mu líbila.
13. Dej, ať se líbíme tobě, / Synu Boží, prosíme tě, / rač nám svoji milost dáti / a s tvými se radovati.
14. V radosti té neskonalé, / všem věrným tvým připravené, / dej i nám se radovati. / Amen, Kriste, rač to dáti.