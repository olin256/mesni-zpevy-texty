Bůh lidem ze své milosti
1. Bůh lidem ze své milosti / a ze spásy potřebnosti / založil řád svatý v církvi / mezi svými učedníky.
2. Kněze si z lidu vybírá / a mezi lid je posílá, / aby mu věrně sloužili, / lidem k nebi vůdci byli.
10. Jako Kristus z učedníků / sedmdesát vzal dělníků, / k úřadu je ustanovil, / dal jim na svém díle podíl,
12. tak i apoštolé svatí, / Duchem svatým jsouce jatí, / jáhny sobě vybírali, / prací svých jim díl předali.
13. A aby v budoucnu stálý / řád mohl být zachovaný, / vybrali také ten způsob, / potřebný k vybrání osob:
14. Svědectví mají mít dobré / ode všech, i těch, kdo jsou vně, / ve všem mírní a střízliví, / marných zisků nebýt chtiví.
15. Mají mít ctnost víry pravé / a svědomí čisté zdravé, / být úřadu církevního / hodni z úsudku Božího.
17. Potřebuje je i nyní / církve Boží shromáždění, / a proto k Bohu volejme, / Pána žně o to žádejme:
18. Ty jsi, Kriste, církve své sám / nejvyšší správce, budiž nám / přítomen také i nyní, / v jejich kněžském působení.
19. Ach, sám ty, sám je nám dávej, / a Duchem svým jim pomáhej, / do srdce jim dávej milost, / k svatým pracím též horlivost.
20. Utvrď je v pravém křesťanství, / ve svatém duchovním kněžství, / v němž vnitřní záleží hodnost / a k posvátné službě schopnost.
21. Uděl jim darů potřebných, / k pracím všem milostí hojných, / pro tebe ať břímě nesou, / užitek mnohý přinesou.
23. Promluv si sám v srdci s nimi, / učiň učedníky svými / a naplň je svou milostí, / důstojnou oděj hodností.
24. Vyslyš to naše volání, / vylej na ně požehnání, / ó nejvyšší Biskupe náš, / koho jsi zvolil, ty sám znáš.