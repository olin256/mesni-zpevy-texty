Když v zemi judské kraloval
Když v zemi judské kraloval / Herodes ten ukrutný král, / tehdy světa Vykupitel / narodil se, Spasitel.
Splnila se řeč v tom čase / proroka Jeremiáše, / jenž dí: »Pláč v Rámě slyšen jest, / pro velkou bídu, neřest.«
Proč to naříkání mnohé? / Protože matky nebohé / k živému Bohu volaly, / svých dětí litovaly.
Tyto malé, svaté dítky / jako čisté krásné kvítky / z mnoha ostatních vybrány, / pro Krista na smrt dány.
Libou mu vůni vydaly / a mučednictví přijaly, / v své nevinnosti pro něho / pozbyly žití svého.