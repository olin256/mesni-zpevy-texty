Pán nás vybízí k modlení
1. Pán nás vybízí k modlení / a vůli svou v tom nemění; / šťasten, kdo s vírou modlí se, / neb oč prosí, to odnese.
2. On nás k Otci přitahuje / a cestu nám ukazuje, / přeje nám statku věčného, / ví, co chce dát Otec jeho.
4. Tlučte jen na srdce jeho, / on vidí a zná každého, / on vám otevře svůj poklad, / on zdarma dává, a všem rád.
5. Kdo jej rád prosí, dostává, / v tom záleží Boží sláva, / a ten, kdo hledá, dosáhne / i to, co sám nevystihne.
6. Kristus je cesta i dveře, / kdo tluče, tomu otevře, / pokorný lásky dochází, / prostý vždy před něj přichází.
8. Šidí-li kdo syna svého, / když žádá pokrm od něho? / Zda mu, když je jísti třeba, / podá kámen místo chleba?
9. Zda kdo tak tvrdé srdce má, / že dítěti hada podá, / když od něho ryby žádá, / zda mu to, oč prosí, nedá?
11. Když tedy Boha prosíte, / o němž, že dobrý je, víte, / myslíte, že by odepřel, / co by vám potřebné viděl?
12. On vám to nejdražší dává, / i království svého práva, / i slávu synovství svého; / s důvěrou vždy proste jeho.
13. Kriste, dej nám Ducha svého, / ať všem slibům slova tvého / věříce, vždy se modlíme / a podle tvé rady bdíme.