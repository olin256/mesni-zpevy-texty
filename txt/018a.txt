Nastal přeradostný čas
Nastal přeradostný čas, / všichni se radujme, / přišel na svět Mesiáš, / Pánu Bohu za to děkujme.
Počala Panna Čistá, / všichni se radujme, / porodila nám Krista, / Pánu Bohu za to děkujme.
Prozpěvují andělé, / všichni se radujme, / zvěstují Spasitele, / Pánu Bohu za to děkujme.
Ten shladí hříchy naše, / všichni se radujme, / přemůže satanáše, / Pánu Bohu za to děkujme.
Získá nám milost Boží, / všichni se radujme, / všecko dobré rozmnoží, / Pánu Bohu za to děkujme.
Spasí nás skrze sebe, / všichni se radujme, / ten nám otevře nebe, / Pánu Bohu za to děkujme.
Dá on nám život věčný, / všichni se radujme, / buďme mu za to vděční, / Pánu Bohu za to děkujme.