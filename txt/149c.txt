Tělo mrtvé v hrob kladouce
1. Tělo mrtvé v hrob kladouce, / v zemský prach schovávajíce, / k tobě se, Pane, modlíme, / dokud na světě bydlíme.
2. Vidíš srdce v truchlivosti, / potěš je ve své milosti, / ať udatnost ducha máme, / na hrůzy smrti nedbáme.
3. V úzkostech přebývajícím, / v údolí tomto kajícím / pomoz stín smrti přejíti / a k cíli šťastně dojíti.
4. At čekáme tu hodinu, / v níž uslyšíme novinu, / že máme z hrobu vyjíti, / před tvým trůnem se sejíti.
5. Dej, ať slovo hlasu tvého, / bezbožným velmi hrozného, / uslyšíme s veselostí, / z hrobu vstaneme s radostí.
6. Na tvém soudu ve věčnosti / stanout ať můžem s radostí, / slyšet tvoje požehnání, / přijmout věčné oslavení.