Přešťastni jste, všichni svatí
1. Přešťastni jste, všichni svatí / v nebi přebývající, / s Kristem Pánem kralovati / v slávě věčné mající.
2. Jestliže vás kdy trápila / na tomto světě žalost, / přešťastně se obrátila / v nebeskou věčnou radost.
3. Z toho máte potěšení, / co prve vás rmoutilo, / přineslo vám ulehčení, / co na světě tížilo.
4. Již za svou práci všelikou / odplatu hojnou máte, / neboť rozkoší velikou / v nebesích oplýváte.
5. Nad záři slunce jasněji / vždy se budete skvíti / a nejblahoslaveněji / na tvář Boží patřiti.
6. Prosíme vás, pomozte nám / skrz své orodování, / ať se i my dostanem k vám / po zdejším pracování.