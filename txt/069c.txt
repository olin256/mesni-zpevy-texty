Ctěme posla nebeského
1. Ctěme posla nebeského, / Ježíše, Syna Božího, / jemuž Otec vše v ruce dal, / poslouchati ho přikázal.
2. Srdcem jemu ve všem věřme, / skutky jej vždy následujme; / víra je mrtvá bez skutků, / nečiní Božích ctitelů.
3. On v svém poselství nám káže / pokání činiti snažně, / sám k němu položil základ / a dal nám na sobě příklad.
4. Praví nám: »Pokání čiňte / a království Boží vizte, / neb se k vám již přiblížilo, / aby vás všechny spasilo.«
5. Kdo uvěří Kristu Pánu, / vzdělává se na základu / v život člověka nového, / svléká ze sebe starého.
7. Kristův život rád rozjímá, / chudý, pokorný vybírá, / straní se světa bohatství / i všech jeho důstojenství.
14. Neboť Krista hoden není, / vůli jeho kdo neplní, / tak nám to on sám dosvědčil, / by se v tom žádný nezmýlil.
15. Děkujme za dobrodiní, / že jsme k tomu přivedeni, / bychom Krista poslouchali, / jméno jeho velebili.
18. Kriste, rač nás obnoviti, / Duchem svým nás utvrditi, / bychom v dobrém neustali, / až do konce setrvali.