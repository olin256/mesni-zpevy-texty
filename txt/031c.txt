Svatý Jene Nepomucký, zástupce české země
1. Svatý Jene Nepomucký, / zástupce české země, / shlédni na nás, na svůj národ, / pamatuj na své plémě, / vypros nám u Boha milost, / bychom se mu líbili, / podle víry živi byli, / jak jsme při křtu slíbili.
8. V ničem člověk víc podobný / Bohu svému nebývá, / nežli když k bližnímu svému / milosrdenství mívá: / neb milosrdenství Boží / podle Písma svatého / nekonečně převyšuje / ostatní skutky jeho.
9. Příklad tvůj, ó svatý Jene, / má nás k tomu povzbudit / a tvůj Život zde na světě / v nás lásku k bližním vzbudit; / ty jsi vdovám a sirotkům / hojnou almužnu dával / a všem chudým z lásky k Bohu / štědrou rukou podával.
11. Ještě jednou, svatý Jene, / hlas svůj k tobě zdviháme, / od tebe, patrona svého, / pomoc vroucně žádáme: / Vypros nám u Boha milost, / bychom se milovali, / jeden druhému jak bratři / v nouzi si pomáhali.
12. Neb jsme všichni údy Krista / a navzájem jsme bratři; / jeden druhého milujme, / jak na křesťany patří; / v srdci našem ať zůstává / jen svaté lásky plamen, / lásky k Bohu i k bližnímu. / Dej nám to, Bože, amen.