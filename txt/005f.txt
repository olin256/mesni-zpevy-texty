Přešťastní králové, mudrci pohanští
Přešťastní králové, mudrci pohanští, / kteří uchopili nestihlé tajemství / narození Krista, / do Jeruzaléma dostali se města.
V světle hvězdy jdouce skutečně shledali, / jak v Jeruzalémě Písma vykládali: / Mesiáše našli, / dary jemu dali, na kolena padli.
Jasný příklad hvězda tato ukazuje, / věřícím, bloudícím, všem život zjevuje, / kudy mají jíti, / chtějí-li Ježíše pravdivě najíti.
Věříme v to cele, že v budoucí slávě, / ne již okem víry, ale v samém sobě / budem ho viděti, / věčným nasycením budem se těšiti.
Amen, aleluja, Bože, rač to dáti, / tvá církev by mohla Krista zvěstovati, / jej následovati, / v den soudný dojít do věčné radosti.