Zvěstujem vám radost převelmi velikou
Zvěstujem vám radost převelmi velikou, / porodila Panna čistotou panenskou / Krále nebeského, / chvalme s nebešťany Pána andělského.
Patřme na Děťátko ležící v jesličkách, / utěšené, sličné, ovinuté v plénkách, / jemužto nebeští / čest, chválu vzdávají kůrové andělští.
Rodičko Maria, ó Panno přečistá, / buď nám milostivá, přimluv se u Krista, / ať nás v rozkoš rajskou / uvede a dá nám radost svou nebeskou.
Amen, aleluja společně zpívejme, / Pánu zrozenému vždycky se klaňme, / v radosti bez konce / milost u Ježíše navěky majíce.