Chvalte Hospodina, nebe, země Pána
1. Chvalte Hospodina, nebe, země Pána, / chvalte, oslavujte, chvalte, oslavujte / a jemu zpívejte.
2. Neb nám dobře činí, dává i spasení, / poslal Syna svého, poslal Syna svého / na svět k vykoupení.
3. Proto mu zpívejte, na harfy mu hrajte, / houslemi, cimbály, houslemi, cimbály / jeho zvelebujte.
4. Varhany, zahřměte, pozouny, mu zněte, / všechno, co ducha máš, všechno, co ducha máš, / chval jej, je Pán Bůh náš.
5. Budiž chvála Otci, Synu rovné moci, / i Duchu svatému, i Duchu svatému, / v Trojici jednomu.