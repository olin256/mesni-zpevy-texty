Pane, panující Králi
1. Pane, panující Králi, / Jezu Kriste, Spasiteli, / shromážděni jsme v tvém jménu, / ctíme tě, přijmi poklonu.
2. Tys zákona vydavatel, / zároveň jeho plnitel: / učils bližní milovati / a sám tak ráčil činiti.
3. Potkav se s malomocnými, / opodál volajícími, / ty ses nad nimi smiloval, / zahynouti v bědách nedal.
12. Desets jich, Kriste, očistil, / nebyl, kdo by se navrátil / a dobrodinci chválu vzdal / a vděčně mu poděkoval.
13. Jen jeden z nich, Samaritán, / navrátil se ku Pánu sám, / jméno Boží zvelebuje, / s pokorou Pánu děkuje.
16. Kristus oběť víry přijal, / skrze niž jej očišťoval; / prohlásil, že je očištěn, / pro víru svoji uzdraven.
17. Smiluj se, Pane, nad námi, / na duši malomocnými, / očisť mocí Ducha svého / všechny, kdo jsou srdce mdlého.
18. Ať jsou tebou očištění / a z pout hříchu propuštěni, / tobě ať slouží samému, / navěky požehnanému.