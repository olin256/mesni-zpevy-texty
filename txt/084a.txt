Všemohoucí Stvořiteli
1. Všemohoucí Stvořiteli, / nebe, země slavný Králi, / nad tě mocnějšího / není, nebude a nebylo.
3. Bez počátku království tvé, / konce mu nikdy nebude, / věčný jsa kraluješ, / mocně všecky věci spravuješ.
4. Nebe, země, také moře / vyznává tě, mocný Bože, / tvou velikou slávu, / kterous rozšířil v každém živlu.
9. Co v sobě má propast mořská / aneb co širokost zemská, / všechno k užívání / dal jsi lidskému pokolení.
10. Avšak ze všeho stvoření / nic tak tobě milé není, / Pane, nad člověka, / pro nějž je práce tvá všeliká.
11. Pro člověka vykoupení / Syna jsi poslal na zemi, / aby v člověčenství / ztracené dobyl nám dědictví.
18. Měj lítost nad námi, Pane, / křehkost nás ke hříchu táhne, / rač nás posilniti, / pomoz nad hříchy zvítěziti.
20. Neb ty znáš srdce každého, / zlého a také dobrého, / polepši nás hříšné, / přijmi po smrti mezi svaté.
21. Kde tobě chvála bez konce, / blahoslavená Trojice, / tam tebe vzývají, / svatý, svatý Pán Bůh zpívají.