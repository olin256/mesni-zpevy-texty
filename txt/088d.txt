Nuž, všichni křesťané věrní
1. Nuž, všichni křesťané věrní, / milostí obdarovaní / od Boha samého / i Syna jeho milého, / hleďme v ní vždy zůstávati / a jí užívati.
3. O neberme ji naprázdno, / ale jak je komu dáno, / buďme živi Bohu, / čiňme skutky vzácné jemu, / v Kristu máme posvěcení, / hojné doplnění.
4. Neboť pro zásluhy jeho / jsou milé skutky věrného / Otci nebeskému; / podle nich Kristus každému / v soudný den bude platiti, / rozdílně měřiti.
7. Veliká je milost dána / věřícím od Krista Pána, / by se z ní těšili / a s vírou dobře činili; / za tu milost jej milujme, / věrně následujme.
8. On nám dá nebeské zboží, / neboť jsme synové Boží; / učme se od něho, / berme svatý příklad z něho, / tak jako on nás miloval / a nám přikazoval.
11. Stal se naším služebníkem, / naším v nouzi pomocníkem, / svůj život nejdražší / za nás dal k výplatě naší / jako oběť Otci milou, / nám velmi potřebnou.
12. Tak máme bližním činiti, / pro ně vše vynaložiti, / tím Pánu sloužiti / a nic zlého nečiniti, / aby s námi vždycky bydlil, / jak nám sám zaslíbil.
14. Služme rádi Kristu Pánu, / mějme vždy lásku k bližnímu, / příklad vždy dávejme, / živou vírou je získejme, / by se ke Kristu vinuli, / v jeho pravdě byli.
16. Kdo Kristu v nich věrně slouží, / milosrdenství obdrží, / dojde slibu Páně, / vejde mezi požehnané, / neb co činil nejmenšímu, / učinil vše jemu.
18. A všem, kteří jeho jménem / slouží jeho svatým slovem, / proň vše opouštějíc, / těm slíbeno zde stokrát víc; / ty on zvláště opatruje, / láskou zahrnuje.
19. V nebi chce jim více dáti, / věčnou ctí korunovati, / tam budou jasnější, / nad všechny hvězdy skvělejší, / budou míti slávu z něho / ti poslové jeho.
20. Vizme spolu, všichni věrní, / že práce nadarmo není / pro Krista milého / zde v následování jeho. / Prosme, ať nás k ní vzbuzuje / a v ní posiluje.