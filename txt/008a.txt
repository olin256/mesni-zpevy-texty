Vítej, milý Jezu Kriste
1. Vítej, milý Jezu Kriste, / jenž ses počal v Panně čisté, / abys naše viny, sám jsa bez poskvrny / obmyl a shladil.
2. V tom ukázal Bůh lásku k nám, / že Syna svého poslal k nám, / kdo by v něj věřili, aby živi byli / skrz něj samého.
3. Odřekněm se nestřídmosti, / hněvu a světských žádostí, / žijme spravedlivě, šlechetně, střízlivě, / v naději božské.
4. V naději blahoslavené / čekejme příchod toho dne / Boha velikého, Spasitele svého, / Ježíše Krista.
5. Neb skrz Krista máme všichni / v jednom Duchu přístup k Otci, / nemáme jiného, jenom s vírou v něho, / můžem k Bohu jít.
6. Kdo skrze Krista nepůjde, / cestu do nebe nenajde, / neboť cesty není nižádné k spasení, / nežli Kristus sám.
7. Kristus je naše naděje, / žádný nám nic neprospěje, / kdo opustí jeho, Spasitele svého, / běda mu bude.
8. Pane, Kriste, rač nám dáti, / abychom tě mohli znáti, / tebe se držeti, s tebou vždycky býti. / Dejž to Bůh, amen.