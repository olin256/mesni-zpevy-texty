1. Mějme příklad vůdce svého, / Pána Ježíše milého, / jenž snášel mnohá soužení / i smrt hořkou v potupení.
2. Ten příklad on svým zůstavil, / dřív než se stane, jak pravil, / že skrze mnohá soužení / mají dojít k oslavení.
4. Hle, budou vás vydávati, / v shromážděních bičovati, / vodit před vladaře, krále, / pro svědectví o mně stálé.
5. Nemusíte se však báti / těch, kdo budou vás týrati, / bojte se jen Boha svého, / může zatratit hříšného.
7. Vydají však počet z všeho, / drahá je smrt svatých jeho / před očima Hospodina, / Jezu Krista, jeho Syna.
11. Dostali jsme slib od Pána, / že všem věrným bude dána / koruna spravedlnosti, / když setrvají v stálosti.
13. Tohoto světa trápení / oné slávě rovno není, / která se má zjevit na nás, / trvat bude na věčný čas.
14. O Kriste, náš milý Pane, / tvá vůle ať se vždy stane, / popřej nám v kříži stálosti, / po smutku přiveď k radosti.