Pane Bože, buď při nás
Pane Bože, buď při nás, až budeme mříti, / a všech hříchů zprosti nás, nedej zahynouti. / Od ďábla vysvoboď nás, Pane, Jezu Kriste, / v své obydlí uveď nás, zpívejme aleluja. / Aleluja zpívejme Jezu Kristu k chvále, / dej nám, Kriste, nebeský, ať s tebou přebýváme. / Kyrieleison, Kristeleison, Kriste, smiluj se nad námi.
O Královno nebeská, rač nás v paměť vzíti, / za své sluhy nehodné rač se přimluviti, / milost nám vyprositi, ó Panno Maria, / svého milého Syna, jehož jsi porodila. / Aleluja zpívejme Královně nebeské, / bychom se radovali věčně v říši andělské. / Kyrieleison, Kristeleison, Kriste, smiluj se nad námi.
Všichni svatí, pomozte, proste Krále svého, / by svým milosrdenstvím uchránil nás zlého, / nad námi se smiloval v poslední hodinu, / v nebi přebývati dal, odpustil nám vinu. / Aleluja zpívejme Králi milostnému, / ať nás ráčí připsati k svému lidu rajskému. / Kyrieleison, Kristeleison, Kriste, smiluj se nad námi.