Novou radost, nového Krále již čekejme
Novou radost, nového / Krále již čekejme, / jemu srdce poddejme, / co starého, to vše obnovme, / příchod jeho pilně čekejme, / tak milého hosta vítejme.
Je již blízko, pospíchá / svůj lid navštíviti, / pokoj sebou přinésti, / zarmoucené obveseliti, / z moci hříchu vysvoboditi, / svou milostí obohatiti.
V světle choďme, nebluďme, / Krista následujme, / v čistotě jemu služme, / pokornými srdci žádejme, / aby ráčil nás navštíviti, / tak milý host v nás přebývati.