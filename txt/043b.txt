Chval Hospodina, Sióne
1. Chval Hospodina, Sióne, / bezpečnýms učiněn, / neboť po žehnání hojné / dal Pán synům tvým všem. / Pevné učinil brány tvé, / postavil v tobě zdi živé, / ohrady tvé silné.
2. A obdařil měšťany tvé / pokojem trvalým / a obohatil domy tvé / zbožím z nebe slavným. / Všichni, kteří v tobě bydlí, / nelačnějí a nežízní, / chlebem tvým se sytí.
3. K tobě slovo své posílá / Spasitel v hojnosti, / aby každá duše byla / vedena k milosti: / Zjevuje slovem vůli svou, / lidem k spasení potřebnou, / a sobě líbeznou.
4. Aby Boha vždy slyšeli / v slovech poslů jeho, / jeho slova se drželi, / varujíc se zlého, / přijímali rady tvoje, / také naučení hojné, / by je nezmohlo zlé.
5. Tak Pán o lid svůj pečuje / svými služebníky, / milost svou v nich opatruje / před všemi zlostníky, / když nad nimi drží stráž svou, / chovaje je službou svatou, / milostí jim danou.
6. V tom je bezpečnost Sióna, / všech, kteří v něm bydlí, / že často kázání slova / se v něm konávají, / svátostí přisluhování / k spasitelnému vzdělání, / k církve zachování.
8. Když Kristovými svátostmi / kněží přisluhují, / věrné božskými milostmi / jimi posilují: / z té moci Pánem zřízené, / od něho v církev vložené, / apoštolům dané.
9. Učí i zachovávati / Ježíšova slova, / Boha srdcem milovati, / jak dí Smlouva nová, / v bázni Boží se chovati / a spravedlnost konati, / zlého varovati.
10. Nečiní tak Pán žádnému, / jak své svaté církvi, / ani národu jinému / nezjevil víc lásky; / když jí dal dar výmluvnosti, / sluhy, slovo i svátosti, / volá ji k svatosti.
11. To jsou ty chleby života, / jež jsou nám lámány. / Kde je Kristova jednota, / tam jsou podávány: / učení i spravování, / o lid Kristův pečování, / v pravdě zachování.
12. V církvi bezpečné bydlení / vyvolení mají, / nikde jemu rovné není / u lidí na zemi. / Na ně patří oči Páně, / ochrání je jeho rámě, / mír sestoupí na ně.
13. Chvála budiž Bohu Otci, / též díkůčinění, / že tak bezpečnou pomocí / církve shromáždění / obdařil, by v pravdě stála; / ó budiž mu za to chvála / navěky vzdávána.