Nuž, všichni znovuzrození
1. Nuž, všichni znovuzrození, / ve jméno Boží pokřtění / z vody a z Ducha svatého, / chvalte Pána Boha svého.
3. Máte hříchů odpuštění / a smlouvy Boží stvrzení, / že Bůh je vaše dědictví, / vy jeho věčné království.
4. Za svůj lid vás sobě zvolil, / Kristus vás krví vykoupil, / byste byli posvěceni, / v jeho pravdě utvrzeni.
5. Slovo jeho přijímali, / z víry v něho vše činili, / cokoli řekl, přikázal, / k čemu nás křtem i zavázal.
6. Aby z vás měl církev slavnou, / vyvolenou, čistou, svatou, / bez jakékoli poskvrny, / bez hříchu a bez úhony.
11. Když máme tuto naději, / klaďme sobě poklad v nebi, / jsme s Kristem spoludědici, / jenž je Otci po pravici.
12. Ať nekraluje hřích v těle, / ale milost Spasitele; / nehledej prospěchu svého, / ale dobro pro druhého.
14. Aby v nás nebyla marná / milost od Boha přijatá, / jsouc svatí, buďme světější, / v spravedlnosti hojnější.
15. »Jinak v království nebeské«, / dí Kristus, »žádný nevejde.« / Neprospěje říkat »Pane«, / a neplnit vůli Páně.
16. Budiž Bohu věčná chvála, / že se nám pravda zjevila / našeho znovuzrození, / vodou a Duchem pokřtění.
17. Skrze slovo pravdy Boží / ať se v nás milost vždy množí; / vydejme Kristu svědectví, / přivede nás v své království.