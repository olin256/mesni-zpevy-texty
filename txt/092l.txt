Předivnýs, Otče, v milosti
1. Předivnýs, Otče, v milosti / a hodný naší vděčnosti, / shlédls na touhu stvoření, / rozhodl dát mu spasení.
2. Syna svého jsi zaslíbil, / svědectvím pevným utvrdil, / dříve nežs ho na svět poslal, / manou jsi ho předznamenal.
3. Za dar tvůj i děkujeme / a z víry se radujeme, / žes jistě chtěl nás spasiti, / kdyžs ten chléb nám ráčil dáti.
4. I tobě, Chlebu živému, / chválu vzdáváme věčnému, / jenž jsi z nebe k nám sestoupil / a život lidský podstoupil.
5. Tys obilné zrno pravé, / Duchem svatým v zemi dané, / učiněné naším chlebem, / když ses pro nás stal člověkem.
7. Pravíš, žes proto sestoupil, / abys vůli Otce plnil / skrze své obětování, / do rukou hříšných vydání.
8. Bys z toho, co Otec ti dal, / ničeho nezatracoval, / a zachoval ke vzkříšení, / k věčnému s tebou bydlení.
9. Protos kdysi řekl Židům, / když nevěřili tvým slovům: / »Chléb, který já vám v ruce dám, / je tělo moje, pravím vám.«
21. Židé bez víry bloudíce, / darů Ducha nemajíce, / reptali i se svářili / a od něho odcházeli.
25. Kristus svůj život tělesný / dal za život náš duchovní: / v pravdě a spravedlnosti / i v potřebné nám milosti.
26. Bychom v duchu obživeni, / spravedliví učinění, / z víry k Bohu pokoj měli / a naději požívali.
27. Tělo jeho přijímali, / co ustanovil, konali, / památku jeho slavili, / společně připomínali.
28. V tomto společném slavení / dostáváme ujištění / o účasti na milosti / na cestě k věčné radosti.
29. K ní, Pane, dej nám dojíti / a navěky s tebou žíti / se všemi věrnými tvými, / přiveď nás do nebe s nimi.