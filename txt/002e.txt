Prozpěvujme v utěšení
1. Prozpěvujme v utěšení, / pamatujíce vzkříšení / ukřižovaného Krista, / v němž jest nám naděje jistá. / Aleluja.
3. Neboť jeho svaté tělo / porušení nevidělo, / ale vzkvetlo třetího dne / vzkříšením slavným předivně. / Aleluja.
5. V tom je naděje složená, / že v tělech našich proměna / podobná má se zjeviti / a v den vzkříšení přijíti. / Aleluja.
6. V účastenství jeho Ducha / je naše jistá útěcha, / že dojdeme podobného / těla jím oslaveného. / Aleluja.
8. Mocně nad smrtí zvítězil, / věčný život nám potvrdil, / na sobě jej slavně zjevil / a naše lidství zvelebil. / Aleluja.
9. Neb v něm došlo člověčenství / velikého povýšení, / veliké cti, Bohu rovné, / nikdy nemělo podobné. / Aleluja.
11. Dána mu moc i království, / na zemi i v nebi panství, / neb až k smrti byl poslušen, / proto Otcem je povýšen. / Aleluja.
12. Kristus, prostředník a smírce, / u Otce svého přímluvce, / mocný král, velekněz svatý, / právem v tu čest je přijatý. / Aleluja.
13. V jeho hojném zasloužení / je všech hříchů odpuštění, / svědectví Boží milosti, / pravdy a spravedlnosti. / Aleluja.
14. Jeho Bůh v smlouvu postavil, / v něm milostiv býti slíbil, / všem věřícím k němu přišlým, / v řádu církve toho došlým. / Aleluja.
15. By byli nové stvoření / synové jím zaslíbení / i království nebeského / dědici se Synem jeho. / Aleluja.
16. Ve společenství duchovním / dává Pán pomoc všem věrným, / v službě, Čtení i svátosti, / k naději věčné radosti. / Aleluja.
17. Za toto ustanovení / vzdávejme díkůčinění, / mějme vděčné srdce k chvále / Pána Krista, svého Krále. / Aleluja.
18. Žádejme božské milosti, / ať nám v jeho účastnosti / dá do konce setrvati, / po smrti s ním kralovati. / Aleluja.
19. V den vzkříšení blaženého / dá dojíti podobného / těla, duše oslavení, / dokoná v nás své spasení. / Aleluja.