1. Patřme k Bohu tak moudrému, / pro nás zde v světě chudému, / Pánu Ježíšovi, / život jeho pracovitý, / pokorný a trpělivý, / všichni v sobě važme.
2. Vždyť on sám nás k tomu vede, / říká: »Učte se ode mne, / neboť já jsem tichý / a také srdcem pokorný; / jen tak naleznete pokoj / duším vašim věčný.«
4. Opět praví v Písmu jinde: / »Každý, kdo mi slouží věrně, / za mnou vždycky půjde, / a tak všude tam, kde jsem já, / tam i služebník můj bude; / poctí ho Otec můj.
5. Já jsem cesta neomylná, / já jsem pravda velmi jistá, / já jsem život věčný; / a kdo chce k Otci přijíti, / nevejde, než jen skrze mne, / kdokoli do nebe.
6. Neb je cesta velmi úzká, / která vede do života, / úzkostí všech plná, / protivenství i hanění; / a zřídka se člověk najde, / jenž by nalezl ji.
7. Ale mnozí jdou cestou zlou, / hledí na cestu širokou / a bránu prostrannou, / která vede k zatracení.« / A o ní sám Kristus svědčí, / že mnozí jdou po ní.
8. Zřídka chce člověk trpěti / a Krista následovati, / jak v Písmu lze čísti: / »Chce-li kdo za mnou přijíti, / musí sám sebe zapříti, / každý den kříž nést.
9. Neb každý, kdo bude chtíti / život sobě zachovati, / zajisté jej ztratí, / ale kdo jej ztratí pro mne, / jistě jej zase nalezne / v království nebeském.
10. Neb co je platno každému / člověku tohoto věku, / byť celý svět získal, / a na duši škodu trpěl; / vždyť není žádné odměny, / jež by stála za ni.
19. Kristus nám příklad zůstavil, / jak praví Petr apoštol: / Kristus za vás trpěl / a vám ten příklad zůstavil, / abyste následovali / všech šlépějí jeho.«
20. Když mu láli, nepromluvil, / a když trpěl, jim nehrozil, / proto všichni věrní / vírou v Krista ozbrojení, / vytrvejme utrpení, / velmi se radujme.
24. Na Krista se rozpomeňme, / neboť on sám proti sobě / trpěl pomlouvání / a od hříšníků rouhání; / vytrvejme až do konce, / jej následujíce.
25. Stále na něho patříce, / byť v utrpení žijíce, / v dobrém prospívejme / a k tomu cíli vždy běžme, / který je nám všem předložen / v radosti nebeské.