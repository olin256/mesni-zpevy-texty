Josefe, synu Davidův
1. Josefe, synu Davidův, / služebníku Hospodinův, / sluší se tě velebiti, / o tvou ochranu prositi.
2. Tys byl spravedlivý člověk, / trávils v dobrých skutcích svůj věk, / v prostotě i své chudobě / ctil jsi Boha v každé době.
3. Chléb svůj jsi pracně dobýval, / kdyžs tesařské dílo dělal, / z tebe sobě příklad brali / mnozí, aby pracovali.
13. Vypros nám Boží milosti, / svatý ochránce moudrosti, / Josefe, Kristův pěstoune, / nám vždycky milý patrone.