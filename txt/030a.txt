Nuž, všichni, kdo jste žízniví
1. Nuž, všichni, kdo jste žízniví / a v svědomí svém truchliví, / pojďte ke mně k občerstvení.
2. Kdo odměn žádných nemáte, / jinde pokoje neznáte, / ve mně nasycení máte.
3. Pojďte k životu věčnému, / k Bohu, prameni živému, / bez peněz přistupte k němu.
4. Dosti jste jinam běhali, / k cisternám prázdným chvátali, / hrozné modlářství páchali.
5. Mne pak, studnici vod živých, / občerstvitele žíznivých / opouštíte v marnostech svých.
6. Já sám jsem váš Pán, spasitel, / smutných srdcí utěšitel / a z hříchů vysvoboditel.
7. Není jinde obživení, / vašich srdcí potěšení, / ve mně samém je spasení.
8. Proč sílu vynakládáte, / darmo peníze dáváte, / a vždy v hladu zůstáváte.
9. Přestaňte toho činiti, / nedejte se víc sváděti, / hleďte mých darů užíti!
10. Slyšte hlas Boha vašeho, / Pána, Krále nebeského, / nakloňte sem ucha svého.
11. Opusť, bezbožný, cestu svou, / člověče hříšný, mysl zlou, / a smiluji se nad tebou.
17. Dám zákon svůj v mysl vaši, / vám do srdce jej napíši, / tak vás připojím k své říši.
18. Víru, lásku i naději / Duchem svým ve vás rozleji, / v tom poznáte, že vám přeji.
19. Budu k vám vždy dobrotivý, / jsa Otec váš milostivý, / a vy lid můj vyvolený.