K chvále Pána Boha svého
1. K chvále Pána Boha svého, / v dobrodiních velikého, / povstaň každá duše věrná, / z dobroty jeho stvořená. / Aleluja.
2. Neb před věky stanovenou / milost, v slibech oznámenou, / v Synu svém milém naplnil, / v němž drahé spasení zjevil. / Aleluja.
4. A tak Bůh přišel z nebe k nám, / jak prorok předpověděl nám, / že Bůh přijde a spasí nás, / sebe sama vydá za nás. / Aleluja.
5. Proto jej máme chváliti, / jméno jeho velebiti: / že je Spasitel, ukázal, / spasení skutky dokázal. / Aleluja.
6. Život spravedlivě od nás / odňat byl pro těžký hřích náš, / ale již zas je zasloužen, / nám Kristem Pánem navrácen. / Aleluja.
12. Hráz veliká je zbořena / a opona roztržena, / skrze krev Ježíše Pána / v nebe otevřena brána. / Aleluja.
13. Chvalme my Pána Ježíše, / kterak můžeme nejvíce, / neboť je té chvály hoden, / není mu žádný podoben. / Aleluja.