Velikou dnes slavnost máme
1. Velikou dnes slavnost máme, / když si smrt připomínáme / ochránce našeho, / biskupa milého, / svatého Vojtěcha, / my Čechové Čecha.
2. On byl muž velikých ctností, / skvěl se obzvláštní svatostí, / byl příklad biskupů, / učitel zástupů, / mnohá prošel místa, / aby hlásal Krista.
3. Jsa dobrý pastýř ovcí zlých, / Čechů tehdy tak pohanských, / v své nevděčné vlasti / snášel mnohé strasti, / by však duše získal, / v práci si nestýskal.
9. Naposledy v zemi pruské, / rozsévaje símě božské, / Pánu svému sloužil, / život zaň položil, / raněn od pohanů, / šťastně skonal v Pánu.
11. Všichni společně voláme, / tebe pokorně žádáme, / ó Vojtěchu svatý, / rač nám pomáhati, / ať nezahyneme, / do nebe přijdeme.