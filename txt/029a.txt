Z hlubokosti volám k tobě
Z hlubokosti volám k tobě, / slyš, Bože, křik smutného: / Nakloň uší svých v mé mdlobě / k hlasu vzdychání mého / Budeš-li míti jen zření / na hříchy a provinění, / kdo před tebou obstojí?
U tebe však je z milosti / všech hříchů odpuštění, / marné jsou naše hodnosti, / všechno naše pachtění, / nemůžeme se chlubiti, / všichni se musíme báti, / o milost žádajíce.
I já se k Bohu utíkám, / a ne k svým zasloužením, / srdce mé nehledí nikam, / než k jeho potěšením, / která v jeho slově vidím, / jimi se těším i řídím / a jich se spustit nechci.
Od rozednění do noci / a opět až do rána, / vždycky bude božské moci / naděje má oddána. / Neb všechen lid vyvolený, / jenž je z Boha narozený, / má v něj naději skládat.
Je-li u nás mnoho zlého, / u Boha víc milosti, / nemá konce ruka jeho / k uzdravení hříšnosti. / On je ten Pastýř výborný, / u něhož sluha pokorný / dojde všech vin zproštění.