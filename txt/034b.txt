Král nebeský, Pán Ježíš, Bohu Otci rovný
1. Král nebeský, Pán Ježíš, Bohu Otci rovný, / ráčil býti na zemi člověku podobný / a pro lidskou ubohost chtěl sám nuzný býti, / dobrovolně pokutu hříšných na se vzíti.
2. V náramném ponížení v světě se ukázal, / v tom svou lásku velikou k nám hříšným dokázal; / toho, jejž obsáhnouti nebesa nemohla, / toho láska horlivá k nám na zemi strhla.
6. Mezi vlastní když přišel, od nich byl pohrdán, / od těch, jež uzdravoval, býval potupován, / od svých přátel, příbuzných mezi cizí vyhnán, / potom od učedníka k smrti těžké vydán.
7. Na svých ramenou svatý kříž k své smrti nesa, / skrze něj otevříti měl věrným nebesa, / bránil ženám plačícím jeho litovati, / aby spíše každý znal, proč ho milovati.
8. Pohleďme na Ježíše s pravou kajícností, / snažně žádejme býti vždy v jeho milosti, / bychom zůstávajíce s ním pevně spojeni / blízkým svým odpouštěli všechna provinění.
9. Kéž bychom pospíšili svůj kříž nésti za ním, / cestou víry chodíce a pracujíce s ním, / nepřátel se nebáli jsouc jím posilněni, / neboť po smrti navěky budem potěšeni.