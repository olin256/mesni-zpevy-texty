K poctě Boha nejvyššího
1. K poctě Boha nejvyššího, / shromáždění v jménu jeho, / za milost díky vzdávejme / a dobrotu jeho chvalme.
2. Neb se nad námi smiloval, / dal nám Syna, jejž miloval; / ten skrze smrt svou ukrutnou / nalezl ovci ztracenou.
5. Hledaje, Pane, ovce své, / oznámil jsi pravdy svaté, / v nichž má tvoje církev žíti, / k spáse světa pracovati.
10. Rač všem dveře otevříti, / slovo své pravdy zjeviti, / dej důvěru, poslušenství / k tvému spásnému poselství.
11. Dej hříchy, bludy poznati, / pokání pravé činiti, / poznati tvou spravedlnost, / i přehojnou tvoji milost.
12. Obživ srdce, vlej své pravdy, / učiň, ať jsou všude známy, / v moci víry živé v skutcích, / v obnovených Duchem srdcích.