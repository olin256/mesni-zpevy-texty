Ó lásko příliš veliká
1. Ó lásko příliš veliká! / Kristus Pán za své sluhy, / za nehodného hříšníka / svou krví platí dluhy.
2. Co jsme my měli trpěti / za své nešlechetnosti, / Pán Ježíš ráčil snášeti / ve své dobrotivosti.
3. Nechtějme více hněvati / Pána tak laskavého, / hleďme ho vždy milovati / pro tu dobrotu jeho.
4. Hříšníku, nezoufej sobě, / ač ses prohřešil těžce, / kajícímu v každé době / Ježíš odpustiti chce.
5. V jeho srdci učiněná / kopím přeostrým rána / učí, že je otevřena / nám k jeho lásce brána.
6. Ruce své má roztažené / hříšníků k objímání, / všech, kteří chtějí zkroušeně / učiniti pokání.
7. A nemůže se najíti / tak těžká lidská vina, / by ji nemohla shladiti / Kristova krev nevinná.
8. Žádný si tedy nezoufej / pro své zlé náklonnosti, / v Kristovy rány vždy doufej, / skrz ně dojdeš milosti.