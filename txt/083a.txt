Tvůrce mocný nebe, země
1. Tvůrce mocný nebe, země / a všeho, co vesmír je, / tvoje božství všechno plémě / v celém světě zjevuje. / Tebe, Pána tvorstva, vzývám, / který bydlíš na nebi, / před tebou zde na tvář padám, / tebe duch můj velebí.
2. Bych byl srdce šlechetného, / Pane, přispěj silou svou, / v těžkých pracích stavu mého / nenech klesnout mysl mou. / Starosti mou duši tíží / v trpkých zkouškách života, / oko tvé přec na mne shlíží, / přeje mi tvá dobrota.
3. Souží-li mě nedostatek, / k tobě budu volati, / sejmeš úzkost, spravíš zmatek, / když tě budu vzývati; / velíš, bychom jako k Otci / v bědách k tobě volali / a v tvou lásku ve dne v noci / neustále doufali.
4. Svět-li proti mně se bouří, / »Otče,« budu volati, / »pomoz, ukroť tuto bouři / a nedej mi klesati.« / Ty vyslyšíš moje lkání, / vytrhneš mě z úzkostí, / snad i změníš sužování / v pramen hojné radosti.
5. Jestliže kdy zkormucuje / protivenství srdce mé, / důvěra mě pozdvihuje, / abych vzýval jméno tvé. / Když je nejhůř, ty jsi nejblíž, / víš, jak v bídě přispěti, / u tebe je pomoc nejspíš, / neopustíš své děti.
8. Pakli by mě pomyšlení / na smrt blízkou soužilo, / z toho, že již léku není, / srdce mé se děsilo, / potěš mě v té těžké chvíli, / ať vzpomínám s radostí, / smrt že přivede mě k cíli, / k bráně šťastné věčnosti.