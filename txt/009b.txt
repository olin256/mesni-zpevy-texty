V své rozličné úzkosti
V své rozličné úzkosti jinam zření nemám / než k Bohu na výsosti, tam oči pozvedám. / Odtud nám plyne pomoc, každé dobré dání; / on má nad vším plnou moc, vím, že mě ochrání.
Já naň spolehnu cele, neb nespí, nedříme; / svou půjdu cestou směle kroky čině přímé, / on pak jsa po pravici k ochránění mému, / ve dne a také v noci nevydá mě zlému.
Vyjdu-li kam za prací svého povolání, / svou mě posílí mocí, dává požehnání. / Odtud tu naději mám, Pán Bůh že mou práci, / v níž se bližním vydávám, k slávě své obrací.