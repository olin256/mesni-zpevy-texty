Pane, hněv svůj odvratiž
1. Pane, hněv svůj odvratiž, / na bídného popatřiž, / netrestej mě v přísosti, / nekárej v hněvivosti. / Ó smiluj se nade mnou, / viz přetěžkou nemoc mou, / je z mého provinění / a z tvého dopuštění. / Uzdrav mě milostí svou, / v Kristu tvém nám zjevenou.
2. Neb jsou potřeny kosti / ve mně těžkou bolestí / a strach mě obkličuje, / svědomí obviňuje, / tak má duše jediná / je náramně sevřená. / Pane, již se nehněvej, / na náš hřích nevzpomínej. / A utěš nás plačící, / ve svých bídách lkající.
3. Obrať se, Hospodine, / než čas vzácný pomine, / nenech v smrti duši mou, / spas ji pro dobrotu svou. / Nikdo mezi mrtvými / nechválí tě s živými. / Kdo by tě chválil v pekle / poddán tvé božské metle? / Zbav mě této pokuty, / ukrutné těžké muky.
4. Probouzí mě soužení, / neustávám v úpění, / smáčím lože slzami, / sevřen jsem pokutami; / tím mám oči zatmělé / a zármutkem zemdlené, / od svědomí těžkého, / od úpění mnohého. / Neboť ostré šípy tvé / vnikly v smutné srdce mé.