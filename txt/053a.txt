Vstalť jest této chvíle
1. Vstalť jest této chvíle ctný Vykupitel, / Ježíš Kristus mile, světa Spasitel, / jenž pro hříchy naše vydal se, / rozpjat na kříži nevinný, / náš Bůh jediný.
2. Když jeho plakaly smrti ženy ctné, / Marie tam stály u hrobu smutné, / anděl, jenž tam seděl, pověděl: / »Bratřím zvěstujte,« přikázal, / »Pán že z mrtvých vstal.«
3. Přešlechetná žena vešla k bratřím v dům, / Maří Magdaléna k ctným apoštolům, / promluvila mile té chvíle, / nesla poselství andělské: / »Pán vstal zajisté.«
4. Jenžs umříti ráčil pro nás, Kriste ctný, / chceš, by se obrátil člověk všeliký, / vstal z mrtvých s radostí, s milostí; / popřej nám ctného skonání / a zmrtvýchvstání.
5. Srdečného hlasu my aleluja, / tohoto my času vždy aleluja, / všichni zazpívejme i vzdejme / Spasiteli všeho světa / my aleluja.