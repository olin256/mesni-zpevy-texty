Svatých apoštolů, Božích mučedníků
1. Svatých apoštolů, Božích mučedníků, / Páně vyznavačů, pravdy milovníků / sluší se vzpomínati jich následovati / Boha vždy milovati, jim se podobati, / zákon naplniti.
2. Neboť opustili všecko, co kdy měli, / otce i své sítě, nic míti nechtěli; / když je Pán Ježíš pozval, za sebou povolal, / tu oni nemeškali a za ním se brali, / jeho poslouchali.
6. Pilně pracovali a Krista kázali, / hříšníky kárali, k pokání volali. / Jako ovce posláni, zlým vlkům vydáni, / vždy připraveni jíti jak ovce k zabití, / hotovi zemříti.
9. V svatém městě byli, spolu se modlili / a v postech trvali, Matěje zvolili, / aby přijal biskupství, svaté apoštolství, / o které Jidáš přišel, od Pána odešel, / Matěj slávy došel.
25. Blahoslavená smrt svatých apoštolů / i všech mučedníků, Božích milovníků! / Dej nám, prosíme, Pane, všemohoucí Bože, / svaté následovati, jim se podobati, / s nimi kralovati.