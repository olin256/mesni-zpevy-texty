1. K Božímu stolu, křesťané, / všichni pospíchejte, / převelebné tělo Páně / rádi požívejte! / Přijmete-li s uctivostí, / s náležitou nábožností, / s vírou, láskou, důvěrností, / dojdete milosti.
2. Neboť drahé Boží tělo / z Panny narozené, / jež potom na kříži pnělo / pro nás umučené, / všeliké hříchy shlazuje, / pokoj mysli navracuje, / milost božskou uděluje, / nebe přibližuje.
4. Kriste, králi nejmocnější, / milý Spasiteli, / hoste náš nejžádanější, / náš Vykupiteli, / srdce naše i myšlení, / spravuj, jazyk i mluvení, / rozum, vůli i činění / k tvému zalíbení!
5. Zdráv buď, náš milý Ježíši, / v svátosti přítomný, / Beránku Boží nejtišší, / pro nás umučený! / Tebe společně chválíme, / tobě čest díky činíme / a uctivě se klaníme, / za milost prosíme.
6. Posiluj nás putující, / pokrme pocestných, / spas po tobě vždy toužící, / utěšení věrných! / Račiž nám milostiv býti, / až budem mít z světa jíti, / a dej nám k tobě přijíti, / s tebou věčně býti!