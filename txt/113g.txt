Dobrý jsi, Bože, navěky
1. Dobrý jsi, Bože, navěky, / maje péči o nás všecky, / když se nám všem uděluješ, / podivuhodně daruješ.
2. Kdo tě správně poznávají, / v tobě naději mívají, / neboť tys věčná dobrota, / přivádíš nás do života.
3. Skrz tebe všechno stvoření / zachovává se na zemi, / věčná je moc tvého božství, / moudrost i milosrdenství.
4. Jsi Pán vždycky chvályhodný / a Bůh v Trojici jediný, / dej nám hodně tě chváliti, / dej nám s tebou věčně žíti.