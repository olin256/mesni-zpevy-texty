Vychvalujme vesele Matku blahoslavenou
1. Vychvalujme vesele /  Matku blahoslavenou, / kterou svatí andělé / chválí písní vznešenou. / S nimi i my s vroucností, / s horlivostí, zbožností / zvučné písně zpívejme, / v chválách neustávejme.
2. Všem křesťanům přísluší / Matku Boží chváliti, / chvála ta naší duši / může prospěšná býti; / neb Matka milosrdná / není nadarmo ctěná. / Proto ji vychvalujme / a čest jí prokazujme.
3. Ty, kteří v ni doufají, / ráčí ochraňovati, / když se k ní utíkají, / ráčí je přijímati; / neboť je milostivá / a k hříšným dobrotivá. / A proto v ni doufejme / a k ní se utíkejme.
4. Často pro nepravosti / chtěl Bůh lidi trestati, / ona hnutá lítostí / nepřestala žádati, / až milost vyprosila, / Boží trest odvrátila. / Proto my k ní volejme, / o přímluvu žádejme.