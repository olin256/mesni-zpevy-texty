Ó Otče náš, jenž jsi v nebesích
1. Ó Otče náš, jenž jsi v nebesích, / budiž veleben ode všech synů svých, / tebou vyvolených, / že služebníky věrné posíláš církvi své.
2. Jejich kníže je Kristus, náš Pán, / nejmilejší Syn tvůj, jenž z lásky nám dán; / jich hlavou je on sám, / který vše ve všech dělá, služby své v nich koná.
3. Tys, Kriste, počátek i konec, / ty jsi vyzdvihl v poslední tento věk / služebníky nové, / aby věrně sloužili církvi tvé křesťanské.
5. Nejprv dvanáct, by s tebou byli, / více než jiní vždy tobě sloužili; / s nimis vešel v Smlouvu, / aby sůl země byli a světu svítili.
6. Dals jim zákon života svého, / svědectví blahoslavenství věčného / a spravedlnosti, / by v ní byli hojnější, a to z tvé milosti.
8. S nimi jsi svůj lid navštěvoval, / radostnou zvěst všemu světu zvěstoval / a potom před sebou / všude jsi je posílal s mocí jim svěřenou.
9. Osvědčil jsi slovy vlastními: / kdo je přijímá, nepohrdá jimi, / ten přijímá tebe; / kdo by pohrdal jimi, ten zahubí sebe.
18. Blažení jsou ti služebníci, / toho kněžství Kristova účastnící, / jím ustanovení, / aby církvi sloužili vždy v dobrém svědomí.
19. Blažený je i tvůj lid s nimi, / který je od Boha obdařen jimi / a má v nich svědectví, / že se tu děje pravé Kristovo poselství.