Veseliž se již nyní
1. Veseliž se již nyní / všeliký člověk věrný, / v Bohu, svém spasiteli, / věrných svých vykupiteli.
2. Přišlo nám utěšení / z Božího navštívení, / z milosrdenství jeho, / nám v Kristu učiněného.
3. Chvalme Boha radostně, / zpívejme mu ochotně, / pro jeho smilování / a pokoje navrácení.
4. Ó chvíle utěšená, / Božího Ducha plná, / milost se nám zjevila, / radost se nám navrátila.
5. Co je nad to sladšího / a co radostnějšího, / nežli k Bohu přijíti, / naději spasení míti.
6. Po smutku a žalosti / dá Bůh pravé radosti / do srdce truchlivého; / v Bohu je proměna všeho.
7. Těšme se v Bohu našem, / je dobrotivý ke všem / prostým lidem věřícím, / vůli jeho hledajícím.
13. Věřící, znejme Pána, / jeho řeč je vždy věrná, / neopouští svých věrných, / v jeho pomoc doufajících.
16. Ukázal tvář veselou, / dal nám mysl pokojnou, / z toho učinil radost, / z čeho dříve byla žalost.
18. Cestu zjevil z bezcestí / pro své milosrdenství, / kde bylo zahynutí, / tam Bůh dává věčné žití.