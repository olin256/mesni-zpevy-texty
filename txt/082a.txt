Pane Ježíši Kriste, tys Syn Boží zajisté
1. Pane Ježíši Kriste, / tys Syn Boží zajisté, / v tebe srdcem věříme, / s Otcem i Duchem ctíme.
2. Neb ty jsi Slovo věčné, / v srdci Božím složené, / jímž vše učiněno jest, / budiž tobě chvála, čest.
3. My jsme tebou stvoření, / obraz tvůj učinění, / k tobě se přiznáváme, / tebe za Pána máme.
6. My jsme draze koupeni, / krví tvou zaplaceni, / ty jsi náš Pán jediný, / nemá k nám práva jiný.
7. My jsme tvoji a ty náš, / to svědectví sám dáváš, / skrze svaté slovo své, / po všem světě rozseté.
8. Jím se k nám přihlašuješ, / svou milost nám daruješ, / v tom máme potěšení, / všechno svoje doufání.
9. Ty se k nám jistě přiznáš, / v den soudný za své vyznáš, / dáš slávu v své radosti, / kde chvála na výsosti.
10. O Ježíši velebný, / Pane a Králi slavný, / dej se v slávě viděti, / věčně s tebou bydleti.