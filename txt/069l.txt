Pán, na nějž čekáš, už je tu
1. Pán, na nějž čekáš, už je tu, / Sióne, připrav komnatu, / se světlem víry vstříc mu spěj, / Ženicha svého přivítej.
2. Do chrámu vchází Panovník, / jako by to byl služebník, / ten, jímž má svět vykoupen být, / chce Zákonu se podřídit.
3. Představ dnes Syna, Maria, / tys našla milost u Boha, / ten, který dítětem je tvým, / je věčným Synem Otcovým.
4. Ať raduje se Simeon, / dnes může říci: To je on! / Může ho do náruče vzít / a od té chvíle šťasten být.
5. Co věrným bylo slíbeno, / v tom dítěti je splněno: / již zvěstujme všem končinám / Světlo, jež přišlo ve svůj chrám.