Povstaňte, Boží věrní
1. Povstaňte, Boží věrní, chystejte lampy své, / přišel již čas večerní, jdou mrákoty tmavé; / hle, Ženich, vstříc vyjděte, jde se slavnou mocí, / modlete se a bděte, je blízko půlnoci.
2. Lampy hotové mějte a dosti oleje, / na spasení čekejte, připravte srdce své; / když hlas strážných ve městě »Ženich blízko!« volá, / jste-li k němu na cestě, rcete: »Aleluja.«
3. Hlavy své pozdvihněte, panny opatrné, / jen vstříc s plesáním jděte k té říši výborné; / hle, svatba je hotova, otevřeny dveře, / nevěsto Beránkova, tvůj Ženich se béře.
5. Ty, kdo bys chtěl dřímati, buď opatrný, bdi, / Bůh bude svět kárati a právem odsoudí / všechny, kteří nebděli, neměli oleje, / nemoudře se klaněli zlé, podvodné šelmě.
6. Ženichovi vstříc šťastně spěchejte, přátelé, / přivítejte jej krásně, svěřte se mu směle; / nastává čas radosti, v němž čistá nevěsta / po vítězné slavnosti s věncem jde do města.
7. Vy spoluúčastníci v kříži a soužení, / trpělivost mající po mnohém zkoušení, / veselte se u trůnu spolu kralujíce / a vítěznou korunu na hlavách majíce.
10. Ježíši, má žádosti, povstaň a přijď již k nám, / vzejdi slunce milosti, přijď, navštiv nás ty sám, / veď nás, tebe žádáme, přiveď boj k skončení, / viz, jak vroucně čekáme na své vykoupení.