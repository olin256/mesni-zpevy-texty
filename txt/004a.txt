Vesele zpívejme, Boha Otce chvalme
1. Vesele zpívejme, / Boha Otce chvalme, / neboť Syna svého / jednorozeného / dal na vykoupení / národa lidského.
2. O Kristově příští / Písmo svaté jistí: / nejprvnější v těle, / druhé v duši cele / a třetí při smrti, / v čtvrtém má souditi.
3. Proč nejprv přišel k nám / a narodil se nám, / ukazuje čtení: / by kázal spasení, / ku pokání volal, / mnohé uzdravoval.
6. Druhé příští jeho / do srdce lidského: / skrze slovo jeho / k nám jde milost jeho, / když tluče u dveří, / každý mu otevři.
10. Třetí má přijíti / k člověku při smrti; / proto velí bdíti / a střízlivý býti, / neboť neví člověk, / v který smrt přijde věk.
12. Čtvrté příští bude, / až den soudný přijde; / to bude hrozný den, / až půjdem z hrobů ven, / tu by se rád ukryl / před Pánem nejeden.
15. Proto se připravme, / vší zloby zanechme, / v svatém obcování / a v pravém pokání, / v modlitbách trvejme, / tak Pána čekejme.
16. Rač, Pane, popřáti / v pravdě tvé vždy státi, / abychom v ní bděli / a tebe viděli, / Pána milostného, / v den příchodu tvého.