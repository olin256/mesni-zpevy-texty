Přijmi, Otče, oběť nekrvavou
5. Přijmi, Otče, oběť nekrvavou, / kterou při večeři poslední / slavil Syn tvůj s myslí přelaskavou; / přívětivě na nás pohlédni, / jakos k Velehradu libě hleděl / a svou milost lidu připověděl, / když se na Moravě slavila / první oběť tobě přemilá.
9. Vítej, Kriste, vítej, chlebe živý, / Beránku, jenž světa hřích jsi sňal; / pohleď, jak jsme tebe žádostiví, / neboť jsi nás k sobě povolal. / Ach, my hříchem ztratili jsme nebe, / ó kéž naleznem je skrze tebe / přímluvami apoštolů tvých, / věrozvěstů našich slovanských.
10. Vyslyš, Pane, vyslyš prosbu vřelou, / kterou k tvému trůnu skládáme, / požehnej vlast, žehnej církev celou, / zůstaň s námi, zbožně žádáme, / provázej nás na vezdejší pouti, / nedej lidu svému zahynouti, / pro zásluhy ze své oběti / vylej milost na svoje děti.
11. Nechť tvůj oltář nikdy neuhasne / v našich zbožných vlastech slovanských, / nechť se denně k báni nebes jasné / vznáší oběť z chrámů křesťanských, / která přes tisíc let stále plane, / oslavujíc tebe, věčný Pane, / posvěcujíc srdce národa, / čeleď Cyrila a Metoda.