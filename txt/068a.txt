Píseň novou zpívejte Pánu
1. Píseň novou zpívejte Pánu, / neb divné věci učinil, / sám pravící svou předůstojnou / vítězství slavně vydobyl. / On též posloužil i k známosti / toho spasení drahého, / neukryl své spravedlnosti / před tváří v světě žádného.
2. Nebot ráčil pamatovati / na své zaslíbení milé, / že se chce navěky ujmouti / lidu svého, Izraele. / Hle, již vidí všechny končiny / spasení Boha našeho; / proto jej za tak slavné činy / ctěte, vší chvály hodného.
3. Plesejte před ním a zpívejte / žalmy jeho velebnosi, / i na citeře provázejte, / prozpěvujíce s radostí; / troubami před ním i pozouny / ať se libý hlas vydává; / i moře zvuč na všechny strany, / i vše, co v světě přebývá.
4. I řeky před Pánem plesejte / vesele vždy s ochotností, / i hory Páně okoušejte / stále jeho přítomnosti; / neboť přichází rozsouditi / spravedlivě světa všeho, / svoje chudé Pán obhájiti / pomstíti z pyšných každého.