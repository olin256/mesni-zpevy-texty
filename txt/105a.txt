Maria, tvé jméno plné slasti
1. Maria, tvé jméno plné slasti, / buď ode všech ctěno po vší vlasti: / Tebe, Matko Páně pozdravujem, / žes i matka naše se radujem.
2. Buď věčně chválena, velebena, / nastokrát uctěna, oslavena. / Kdyby tě nebe i zem chválily, / ještě by tě hodně neuctily.
4. Počata bez hříchu prvotného, / zůstalas vždy prosta všeho zlého, / protos povýšena s duší, s tělem / nad kůry andělské Spasitelem.
5. Mocná jsi královna nebešťanů, / matka a královna pozemšťanů. / Kdo v tobě hledá své útočiště, / pomoci, ochrany dojde jistě.
7. Zrcadlo vší ctnosti, dome zlatý, / stolice moudrosti, chráme svatý, / nádobo vznešená pobožnosti, / potěšení v bídě a úzkosti.
11. Příklade pokory, kajícnosti, / že nad všechny tvory nevinností / před Bohem skvěješ se vprostřed nebe, / proto korunoval slávou tebe.
13. Keři vždy hořící vroucí lásky, / vady nemající ani vrásky, / nadchni srdce naše láskou svatou, / k Bohu i bližnímu, v tobě vzňatou.
14. Přijmi velké, malé pod ochranu, / bychom všichni stále žili v Pánu / jak věrní křesťané ve službě tvé, / skrz tebe nalezli spasení své.