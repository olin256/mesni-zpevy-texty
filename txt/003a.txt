Hle, přijde Pán, Spasitel náš
Hle, přijde Pán, Spasitel náš, cestu jemu spravte, / přijde žádaný Mesiáš, příbytek připravte. / Přijde, přijde náš Spasitel, všichni zaplesejte, / přijde, přijde Vykupitel, chválu Bohu vzdejte.
Ten, o němž prorokovali svatí prorokové, / kterého zdávna žádali všichni národové. / Přijde, přijde náš Spasitel, všichni zaplesejte, / přijde, přijde Vykupitel, chválu Bohu vzdejte.
Plesejte, svatí Otcové, kteří jste v temnosti, / neb stanou se věci nové, plesejte radostí. / Přijde, přijde náš Spasitel, všichni zaplesejte, / přijde, přijde Vykupitel, chválu Bohu vzdejte.
Již přijala Panna čistá nebeské poselství, / že má poroditi Krista, nezrušíc panenství. / Přijde, přijde náš Spasitel, všichni zaplesejte, / přijde, přijde Vykupitel, chválu Bohu vzdejte.
Obraťte se, ó hříšníci, a čiňte pokání, / pro všechny, kdo jsou kající, je čas smilování. / Přijde, přijde náš Spasitel, všichni zaplesejte, / přijde, přijde Vykupitel, chválu Bohu vzdejte.