Zdráv buď, laskavý Ježíši
1. Zdráv buď, laskavý Ježíši, / pravý Boží Synu, / zdráv buď, Beránku nejtišší, / tys pro lidskou vinu / z nebe k nám na svět sestoupil, / hořkou smrt kříže podstoupil, / abys nás vykoupil.
2. Věřím, že tvé drahé tělo, / z Panny narozené, / kteréžto na kříži pnělo, / za nás umučené, / v této oltářní svátosti / skryté je bez pochybnosti, / pouze z tvé milosti.
3. Věřím, že v tvém umučení / tvá krev vycezená, / která pro nás v den vzkříšení / s tělem je spojená, / s tvou duší i člověčenstvím, / se všemi údy i božstvím / bere se v svátosti.
4. Doufám, můj milý Ježíši, / přítomný v svátosti, / potěšení věrných duší / a dárce milosti, / že skrz toto přijímání / i nyní i v čas skonání / dojdu smilování.
5. Miluji tebe srdečně, / Ježíši laskavý, / a chci tě milovat věčně, / králi věčné slávy. / Pro tu lásku chci umříti, / svou krví ji potvrditi, / chceš-li ty tak míti.