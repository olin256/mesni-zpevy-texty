Budiž navěky pochválen za milosti
1. Budiž navěky pochválen za milosti / Bůh, ve třech osobách jeden od věčnosti, / děkujme, že nám pomáhal svou štědrostí, / nový rok nám začíti dal v kajícnosti.
2. Utekl jako chvilička rok minulý, / jako voda uplynul nám čas převzácný, / mohli jsme si v něm zasloužit požehnání / postem, modlitbou, štědrými almužnami.
3. Ach běda, že jsem zanedbal svatých ctností / a držel se světa zlého všech marností, / pýchou, lakomstvím, závistí se provinil, / velebnost Boha živého jsem neuctil.
4. A proto cokoli zlého jsem učinil, / toho lituji a prosím, bys odpustil, / neodmítej nám, Bože náš, svoji milost, / abychom tě mohli chválit celou věčnost.