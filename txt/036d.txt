Ježíš Kristus, náš milý Pán
1. Ježíš Kristus, náš milý Pán, / přišed na svět, ukázal nám / příkladem mnoho dobrého, / zval nás do království svého.
2. Měl od Otce poručené, / všechny věci v ruce dané, / zvlášť vyvolených spasení, / vykoupení i smíření.
3. Věda o blízkém skonání, / k Bohu Otci navrácení, / miloval své, kteří v světě / s ním byli v tomto životě.
4. Když naposledy stoloval / s těmi, jež k poselství vybral, / tu skončil úmluvu starou, / hned započal službu novou.
5. Vstav od stolu, myl jim nohy, / jsa Pán a Mistr důstojný, / sluhům nového svědectví, / konaje k nim své poselství.
6. Neb nohy zvěstujícího / jsou krásné na horách jeho, / drahý pokoj kážícího, / milost, pravdu svědčícího.
7. Všem upřímně k němu jdoucím / a slovu jeho věřícím, proto nohy Pán umýval, / tím pravdu tu osvědčoval.
9. K nohám ses skláněl, Ježíši, / jsa Kníže a Pán nejvyšší, žádný div, že jsi myl vodou, / vždyť tys umyl i krví svou.
10. Když Pán přišel ku Petrovi, / on se bránil z své pokory, / mýti nohy mu zbraňoval, / neb tajemství toho neznal.
11. Pán pověděl: »Co já nyní / činím, nezvíš bez zjevení, když povím, potom rád budeš, / až obmytí mého dojdeš.«
12. On pak dí: »Nebudeš mýti / nohy mé, Pane, navěky.« / Odpověděl na to Ježíš: / »Když tě neumyji, pak zvíš,
13. že jistě se mnou nebudeš, / podílu se mnou nevezmeš / ani zde, v mém zasloužení, / ani v nebeském bydlení.«
15. Lekl se Petr velice: / »Netoliko nohy, ruce, / i hlavu mou, Pane, umej, / jen svůj podíl neodnímej.«
16. Pán řek': »Kdo čist vírou srdce, / netřeba mu nyní více / než umýti nohy jeho, / k splnění tajemství toho.«
18. Rač nás krví očistiti / a dej se v pravdě viděti, / vírou v tomto putování, / potom v věčném kralování.