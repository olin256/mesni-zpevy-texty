Prosíme tě, ó Růžičko, krásný Ježíši
1. Prosíme tě, ó Růžičko, / krásný Ježíši, / dej nám promluvit slovíčko, / rozmilý Ježíši.
2. Pověz upřímně, pověz nám, / pravdo Ježíši, / co tě z nebe stáhlo sem k nám, / spanilý Ježíši.
3. Proč jsi se narodil malý, / velký Ježíši, / jenžs na nebi neobsáhlý, / ó malý Ježíši.
4. Ty jsi bohatý přespříliš, / chudý Ježíši, / proč v chlévě tak chudý ležíš, / bohatý Ježíši.
5. Jenžs obr silný na nebi, / dítě Ježíši, / proč slabý jsi zde na zemi, / ó silný Ježíši.
6. Ó mé slunce, kde máš svůj blesk, / skrytý Ježíši, / proč jsi svůj zatměl paprsek, / ó světlý Ježíši.
7. Tys světa láska a radost, / milý Ježíši, / zapal v mém srdci svou milost, / ohnivý Ježíši.
8. Vem mé srdce a dej mi své, / dobrý Ježíši, / učiň, ať ze dvou jedno je, / laskavý Ježíši.
9. Co se v něm nelíbí, vyčisť, / čistý Ježíši, / abych byl vždy od zlého čist, / milostný Ježíši.
11. Bez tebe nechci zde žíti, / choti Ježíši, / lépe mi s tebou umříti, / živote Ježíši.
12. Sláva buď Otci věčnému, / všech Stvořiteli, / i jeho Synu milému, / světa Spasiteli.
13. Sláva buď Duchu svatému, / Posvětiteli, / v Trojici nerozdílnému, / duše Těšiteli.