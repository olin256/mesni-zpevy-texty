Radujme se všichni spolu
Radujme se všichni spolu, / Syn Boží sestoupil dolů, / obveselil zarmoucené, / uzdravil všechny nemocné. / Rychle vzhůru povstaňme, / ochotně ho přivítejme, / chválu jemu vzdejme.
Proto nyní, všichni věrní, / buďme vděčni dobrodiní / Boha, Otce nebeského, / že k nám poslal Syna svého. / Rychle vzhůru povstaňme, / ochotně ho přivítejme, / chválu jemu vzdejme.
My, kteří v hříších vězíme, / zdalipak na to myslíme, / že ta milost neprospěje / žádnému, kdo se nekaje? / Rychle vzhůru povstaňme, / na to se pilně poptejme, / co my učiníme.
Zanechme vší nepravosti, / dbejme pilně svatých ctností, / tak vděčnost svou dokážeme / a vhodně ho uvítáme. / Kriste, náš milý Pane, / dej, ať tvou vůli plníme, / věčně tě chválíme.