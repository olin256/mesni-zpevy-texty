Všichni spolu shromáždění
1. Všichni spolu shromáždění, / vzdávejme Bohu chválení, / ve svém božství jedinému, / ale v osobách trojímu.
2. Znajíce jeho samého / jako Pána Boha svého, / jenom jemu vždycky služme, / jej nade všechno milujme.
3. Syn Boží nás učí tomu, / sloužiti Pánu jednomu, / vystříhat se dvojakosti, / v Boží službě liknavosti.
4. Nemůže žádný sloužiti, / dvěma pánům se líbiti, / nelze oba milovati, / vůli jejich zachovati.
8. Nelze Boha milovati / a s mamonem spojen býti, / neb sloužiti obojímu / není možné nižádnému.
9. Každé mamonu sloužení, / nezřízené pečování / je kořenem všeho zlého / pro církev i pro každého.
10. Tu službu sobě zvoliti, / v lakomství se uvaliti, / srdce k věcem přiložiti, / láskou se s nimi spojiti,
11. to je Pánem pohrdati, / co má sloužit, uctívati, / hněv Boží na se uvésti, / k zahynutí se přivésti.
12. Tak nás Kristus vyučuje / a nás, lid svůj, povzbuzuje, / jít máme cestou k spasení, / uniknouti zatracení.
13. Máme nejprve hledati / a s důvěrou pracovati, / bychom Božího království / nabývali účastenství.