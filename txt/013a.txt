Vesel se, nebe, raduj se, země
Vesel se, nebe, / raduj se, země, / máš příčinu k radování, / aleluja, / tobě se narodil Kristus, / máš příčinu k radování.
Jsa všeho Pánem, / mocným vladařem, / máš příčinu k podivení, / ó křesťane: / pro tebe sluhou učiněn, / máš příčinu k radování.
Jenž vše odívá, / v péči své chová, / máš příčinu k podivení, / ó křesťane: / pro tebe nahým zůstává, / máš příčinu k radování.
Jenž vše napájí, / krmí i hájí, / máš příčinu k podivení, / ó křesťane: / pro tebe lační i žízní, / máš příčinu k radování.
Jenž krásou velmi / okrášlil zemi, / máš příčinu k podivení, / ó křesťane: / sám se odívá plénkami, / máš příčinu k radování.